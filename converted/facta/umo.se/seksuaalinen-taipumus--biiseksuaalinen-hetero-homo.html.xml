<document xml:lang="fit" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="swe"/>
    <wordcount>370</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="fit"/>
      <language xml:lang="swe"/>
    </multilingual>
    <origFileName>http://www.umo.se/Andra-sprak/Meankieli/Seksuaalinen-taipumus--biiseksuaalinen-hetero-homo</origFileName>
    <parallel_text xml:lang="fin" location="seksuaalinen-suuntautuminen--bi-hetero-homo-.html"/>
    <parallel_text xml:lang="sma" location="seksuellen-syjhtede--bi-heteroe-homoe.html"/>
    <parallel_text xml:lang="sme" location="seksualala-sodju---bi-hetero-homo.html"/>
    <parallel_text xml:lang="smj" location="seksualak-tjardda-bi-hetero-homo.html"/>
    <parallel_text xml:lang="swe" location="sexuell-laggning---hetero-homo-bi.html"/>
    <parallel_text location="bulopha-voltrande--bi-hetero-homo.html" xml:lang="rmu"/>
    <parallel_text location="seksualno-manuipe--bi-hetero-homo.html" xml:lang="rmy-rka"/>
    <parallel_text location="seksualno-identiteto-bi-hetero-homo.html" xml:lang="rmy-rlo"/>
    <parallel_text location="seksualkane-rigjiba.html" xml:lang="rmf"/>
    <parallel_text location="seksualikano-orientiribe--biseksualco-hetero-homoseksualco.html" xml:lang="rmn"/>
    <parallel_text location="seksuelse-nejgung---baj-hetero-homo.html" xml:lang="yid"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="swe">Seksuaalinen taipumus – biiseksuaalinen, hetero, homo</p>
    <p xml:lang="swe">Alla undrar!  Vad undrar du?</p>
    <p type="title" xml:lang="swe">Seksuaalinen taipumus – biiseksuaalinen, hetero, homo</p>
    <p xml:lang="swe">Seksuaalinen taipumus eli luone koskee sitä mikä sukupuoli sillä on johonka sitä rakastuu, eli kiimaintuu. Sitä saattaa olla biiseksuaalinen, heteroseksuaalinen eli homoseksuaalinen.</p>
    <p type="title" xml:lang="swe">Mitäs se merkittee bii, hetero ja homo?</p>
    <p xml:lang="swe">On olemassa kolme seksuaalista taipumusta eli luonetta: biiseksuaalisuus, heteroseksualisuus ja homoseksuaalisuus. Useasti sanothaan vain ette sitä on homo, hetero eli bii.</p>
    <list>
      <p type="listitem" xml:lang="swe">Biiseksualisuus on sillon kun rakastuu ja tullee kiimhaan sekä tyttärhiin ette poikhiin.</p>
      <p type="listitem" xml:lang="swe">Heteroseksuaalisuus on sillon kun sitä rakastuu eli tullee kiimhaan johonki jolla on muu sukupuoli. Muu sana tälle on <em type="italic">straight </em>. </p>
      <p type="listitem" xml:lang="swe">Homoseksuaalisuus on sillon kun rakastuu eli tullee kiimhaan johonki samasta sukupuolesta. Toinen sana tälle on <em type="italic">gay </em>. Tyttäret jokka tykkäävät tyttäristä saattavat kuttua itteä lespiseks eli lespo (flata). Pojat jokka tykkäävät pojista saattavat kuttua itteä pöökiks. </p>
    </list>
    <p type="title" xml:lang="swe">On tavalista ette sitä hunteeraa omasta seksuaalisesta luontheesta</p>
    <p xml:lang="swe">Se on tavalista ette sitä hunteeraa omasta seksuaalisesta luontheesta. Käsitys omasta seksuaalisesta luontheesta saattaa kuitekki muuttua elämän aikana.</p>
    <p xml:lang="swe">Sitä päättää itte jos sitä haluaa kuttua itteä bii, homo eli hetero. Sitä saattaa kans valita sanomalla ette ei ole minkhäänlainen erikoinen seksuaalinen taipumus.</p>
    <p type="title" xml:lang="swe">Ototuksia muilta ympäristössä</p>
    <p xml:lang="swe">Ympäristö olettaa eli luulee useasti ette sitä on heteroseksuelli. Jos ei tunne ette se käsitys soppii ittele siittä se saattaa aiheuttaa ette sitä tuntee olevan erinlainen, näkymätön eli ulkopuolela.</p>
    <p type="title" xml:lang="swe">Selittää omasta seksuaalisesta luontheesta</p>
    <p xml:lang="swe">Riippumatta mikä seksuaalinen luone on, jokhainen päättää aina itte jos ja koska sitä haluaa selittää siittä muile.</p>
    <p xml:lang="swe">Tavalisesti ei pruukata tarvita selittää, jos sitä on heteroseksuaalinen, koska sen otethaan monta kertaa ittesthääns selväks.</p>
    <p xml:lang="swe">Jos on homoseksuaalinen eli biiseksuaalinen, saattaa välistä tuntea ette sitä haluaa eli tarttee selittää sen.</p>
    <p type="title" xml:lang="swe">Seksuaalinen luone ei ole milhään tavala kosketuksissa tavan eli ulkonäön kans</p>
    <p xml:lang="swe">Välistä piian jokku uskovat ette sitä on erikoisela tavala riippuen minkälainen seksuaalinen luone on. Siis sitä pittää tykätä vissistä asioista, olla erikoisen näkönen eli harrastaa vissiä intressiä.</p>
    <p xml:lang="swe">Mutta ominaisuuet, ulkonäkö, intressit, eli kuinka sitä valittee ette ellää elämänsä, ei ole tekemistä sen kans mikä seksuaalisuus ittelä on.</p>
    <p type="title" xml:lang="swe">Laitonta tiskrimineerata seksuaalisen luontheen takia</p>
    <p xml:lang="swe">Riippumatta mikä seksuaalinen taipumus on niin on oikeus ellää oman elämänsä niinku haluaa.</p>
    <p xml:lang="swe">Se on laitonta ette milhään perustheela tiskrimineerata kethään seksuaalisen luontheen vuoksi.</p>
    <p xml:lang="swe">Jos kokkee väkivaltaa seksuaalisen luontheen takia se on erittäin vakava rikos mitä kututhaan viharikokseks.</p>
  </body>
</document>
