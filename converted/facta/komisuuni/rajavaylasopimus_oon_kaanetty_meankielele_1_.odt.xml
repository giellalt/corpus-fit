<document xml:lang="fit" id="no_id"><header><title/><genre code="facta"/><author><unknown/></author><translator><person firstname="Bengt" lastname="Pohjanen" sex="m" born="1944" nationality="SV"/></translator><wordcount>261</wordcount><conversion_status type="standard"/><availability><license type="standard"/></availability><origFileName>RAJAVÄYLÄSOPIMUS OON KÄÄNETTY MEÄNKIELELE (1).docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="italic">RAJAVÄYLÄ </em><em type="italic">SOPIMUS O </em><em type="italic">ON KÄÄNETTY MEÄNKIELEL </em><em type="italic">E </em><em type="italic">– </em><em type="italic">RAJA </em><em type="italic">VÄYLÄKOMI </em><em type="italic">š </em> <em type="italic">UUNI </em><em type="italic">AUKASEE MEÄNKIELISET NETTISIVUT </em></p>
<p>Suomalais-ruottalainen rajaväyläkomi š  uuni  julkasee rajaväyläsopimuksen ja sen piilaakana olevan kalastussäänön meänkielelä, mikä tietää Tornionlaakson omala kielelä, joka oon yks Ruottin minuriteettikielistä. Komi š  uuni  oon tilanu käännöstyön kirjailija Bengt Pohjaselta.</p>
<p>Suomen ja Ruottin välinen sopimus astu voihmaan 2010. Sopimus oon kokonaisena aikasemmin ollu suomeksi, ruottiksi, pohjossaameksi ja englanniksi komi š  uunin  kotisivula. Sopimuksen meänkielisen julkasun yhtheyessä komi š  uuni  aukase  nyt  meänkieliset kotisivutki, joila oon samat asia-aluheet ko rajaväyläsopimustekstilä.</p>
<p>Rajaväyläsopimus oon valtioitten välinen sopimus, jota Suomessa ja Ruottissa käytethään lakina. Sopimuksessa oon prinsiipit rajanylisestä yhtheistyöstä, Tornionväylän vesialuheen veen laatun turvaamisesta ja rajaväylän kohthuulisesta ja tasapuolisesta käytöstä. Tarkotus oon tulvan ja miljöövaarojen estämistyö. Rajaväyläsopimuksen kalastussääntö puolesthaan määrittellee rajaväylän kalastustavat ja –ajat. Suomen ja Ruottin kalastusviranomhaiset saattava yhessä sopimuksen kannalta tehä muutoksia kalastussäänthöön vuotusissa neuvotteluissa.</p>
<p>Rajaväyläkomi š  uunin  viraliset kielet rajaväyläsopimuksen mukhaan oon suomi ja ruotti. Komi š  uunin  kanslii  n paikka oon Ruottin Tornionlaaksossa, missä meänkielelä on vähemistökielen staattys. Kaikki Tornionlaakson Ruottin puolen kunnat Haaparanta, Kiruna, Jällivaara, Pajala ja Matarinki oon meänkielen hallintokuntia. (1</p>
<p>Rajaväyläsopimuksen käänöskostanuksista vastaa Ruottin miljöö- ja enersiiteparttemäntti (Miljö- och energidepartementet). Suomen maa- ja metsätalousministeriö oon aikasemmin tuottanu pohjossaamen- ja englanninkieliset sopimuksen käännökset.</p>
<p>Rajaväyläkomi š  uuni  oon aikasemmin julkassu komi šuuni  n  esitheet ja Tornionväylän kansainvälisen vettenhoitoaluheen toimenpieraportin meänkielelä. Rajaväyläkomi šuuni  pittää kans Tornionväylän vesistöalhueen vähemistökieliasioita framila twitter-tililä @Tornionjoki</p>
<p>LISÄTIETOJA:</p>
<p>Bengt Pohjanen, tel. +46 705677529…(käännöstyöhöön liittyvät asiat)</p>
<p>Kari Kinnunen puh. +358 400 373617 (rajaväyläsopimuksen sisälthöön kuuluvat asiat)</p>
<p>Rajaväyläkomi šuuni  www.srrjk.fi</p>
<p>Kanslii tel: +358 40 7055 509</p>
<p>sähköposti: info@srrjk.fi</p>
<p>Twitter @Tornionjoki</p>
<p>Meänkielennös: Bengt Pohjanen</p>
</body></document>
