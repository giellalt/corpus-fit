<document xml:lang="fit" id="no_id"><header><title/><genre code="facta"/><author><unknown/></author><wordcount>2649</wordcount><conversion_status type="standard"/><availability><license type="standard"/></availability><multilingual/><origFileName>A      Färdig meänkieli version (1).docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="vep">SISÄLTÖLUETTELO</p>
<p xml:lang="vep">1.   TAUSTA  4</p>
<p xml:lang="fin">1.1. Aijankohtanen lainmääräys  5</p>
<p xml:lang="fin">1.1.2. Minuriteettilainmääräys (2009:724)  5</p>
<p xml:lang="fin">1.1.3. Pipluteekkilaki (2013:801)  5</p>
<p xml:lang="fin">1.1.4. Koulumääräys (2011:185)  5</p>
<p xml:lang="fkv">1.2. Histoorinen monikultturinen ja monikielinen perukka  6</p>
<p xml:lang="fin">1.3. Matarengin kunnan minuriteettipolitiikan suuntaus  6</p>
<p xml:lang="fin">1.3.1  Vahvistaa kieltärikastuttavaa opetusta esikoulussa ja koulussa  7</p>
<p xml:lang="fkv">1.3.2  Prioriteerata menettelykehitystä esikoulun, koulun ja ikkääntyvienhuolon työssä  7</p>
<p xml:lang="fkv">1.3.3.  Tehä näkyväksi kansaliset minuriteetit ja minuriteettikielet paikalisessa yhtheiskunnassa  8</p>
<p xml:lang="fkv">1.3.4.  Lisätä suomen- ja meänkielisen yhtheiskuntainformašuunin, plankettien ja e-palvelujen saamisen maholisuutta  9</p>
<p xml:lang="fin">1.3.5.  Hoputtaa Meänkielikeskuksen ja siihen kuuluvan kansalisen resursipipluteekin ja kansalisen meänkielen kielikeskuksen alottamista  9</p>
<p xml:lang="fin">1.3.6.  Profileerata kuntaa kielelisenä ja kulttuurisena kohtaamispaikkana Pohjoskalotilla  9</p>
<p xml:lang="fkv">2. YHTHEISTÄ NEUVONPITOA JA KARTOTTAMISTA  10</p>
<p xml:lang="fin">2.1 Päämäärä  10</p>
<p xml:lang="fkv">3.INFORMAšUUNIA JA VIRKAKUNTAKOHTELUA  11</p>
<p xml:lang="fin">3.1 Päämäärä  11</p>
<p xml:lang="fkv">4. EISTÄMINEN JA NÄKYVÄKSI TEKEMINEN  12</p>
<p xml:lang="fin">4.1. Päämäärä  12</p>
<p xml:lang="deu">5. ESIKOULU  13</p>
<p xml:lang="fin">5.1 Päämäärä  13</p>
<p xml:lang="deu">6. IKKÄÄNTYVIEN HUOLTO  14</p>
<p xml:lang="fin">6.1 Päämäärä  14</p>
<p xml:lang="est">7. MINURITEETTIKIELEN RAHOTUS  15</p>
<p xml:lang="fin">7.1. Päämäärä  16</p>
<list><p type="listitem" xml:lang="vep"><span> TAUSTA  </span></p>
</list><p xml:lang="fin">Helmikuussa vuona 2000 Ruotti ratifiseerasi Euroopanneuvoston raamikonvenšuunin koskien kansalisten minuriteettien suojaa ja samoten ratifiseerasi Euroopan lainmääräyksen koskien maanosien ja minuriteettien kieliä. Tämän yhtheyessä otethiin minuriteettipolitiikka yheksi politiikan asiaksi Ruottin valtionbudjethiin.  Raamikonven  šuuni ei määrittele käsitettä  kansalinen minuriteetti  , mutta mainittee 5. artikkelissa, ette uskonto, kieli, perintheet ja kulttuuriperintö oon kansalisen minuriteetin itenttiteetin tärkeitä osia. Ruottin hallitus teki selväksi kriterit ja oli vielä sitä mieltä, ette seuraavat kriterit pitävä olla täytettyjä, ette ryhmä hyväksythään Ruottin kansaliseksi minuriteetiksi:</p>
<list><p type="listitem" xml:lang="fin">Selvästi näkyvä yhtheenkuuluvaisuus ja ei vallitteva asema yhtheiskunnassa</p>
<p type="listitem" xml:lang="fin">Uskonolinen, kielelinen, perintheelinen ja/taikka kulttuurinen kuuluminen</p>
<p type="listitem" xml:lang="fin">Tahto ja pyrkimys säilyttää oma itenttiteetti</p>
<p type="listitem" xml:lang="fkv">Histooriset ja pitkät sitheet Ruothiin</p>
</list><p xml:lang="fin">Nämät kriterit taustana Ruottin Valtiopäivät tunnusti juutalaiset, roomit, saamelaiset, ruottinsuomalaiset ja tornionlaaksolaiset viieksi kansaliseksi minuriteetiksi ja viieksi kansaliseksi minuriteettikieleksi: Jiddish, romani/chib, saamenkieli, suomenkieli ja meänkieli.</p>
<p xml:lang="fin">Laki, koskien kansalisia minuriteettia ja minuriteettikieliä (SFS 2009:724) astu voihmaan tammikuussa 2010. Lain perussuoja antaa kansalisille minuriteetile oikeuen saa’a informa  šuunia, kulttuurin ja kielen suojelua, osalistumisen ja vaikutusvallan osalisuutta. Laki oon voimassa kaikissa kunnissa, maanosissa, valtion virastoissa etseteraa, ja se koskee kaikkia kansalisia minuriteettia. Perussuojan lisäksi oon kans olemassa saamenkieltä, suomenkieltä ja meänkieltä koskevia määräyksiä vahvistetusta suojasta niin sanotuissa hallintomaanosissa, joissa kunnat vapaehtosesti saattava liittyä hallintokunnaksi.</p>
<p xml:lang="fkv">Vuen 2019:n alussa oli 64 kuntaa myötä suomenkielisissä hallintomaanosissa, 22 saamenkieleisissä ja kaheksan meänkielisissä, vuesta 2020 Uumaja kans liitethään meänkielen hallintomaanosaksi, mikä tietää ette meänkieli kattaa yheksän kuntaa.</p>
<p type="title" xml:lang="fin">1.1. Aijankohtanen lainmääräys</p>
<p xml:lang="fin">Lainmääräys joka koskee kansalisia minuriteettia oon oikeuksienlainmääräys, jonka lähtökohta oon ihmisten loukkaamattomien oikeuksien keskheiset prinsiipit. Minuriteettilainmääräyksen lähtökohta oon ihmisoikeuksien kansainvälinen suoja. Tämä määritelhään Euroopanneuvoston raamikonven  šuunissa.</p>
<p type="title" xml:lang="fin">1.1.2. Minuriteettilainmääräys (2009:724)</p>
<p xml:lang="fin">Laki, mikä koskee kansalisia minuriteettia ja minuriteettikieliä (SFS 2009:724) antaa perussuojan ja nostaa esile joitaki prioriteerattuja pääalueita totteuttaaksheen hallintoviranomhaisten minuriteettikielen työtä:</p>
<list><p type="listitem" xml:lang="fkv">Yhtheistä neuvonpitoa ja kartottamista (5 §, kans määräys 2009:1299, 8 §)</p>
<p type="listitem" xml:lang="fin">Informašuunia ja virkakuntakohtelua  (3 §, även 9 §)</p>
<p type="listitem" xml:lang="fin">Eistäminen ja näkyväksi tekeminen (4§)</p>
<p type="listitem" xml:lang="est">Esikoulu (4 §)</p>
<p type="listitem" xml:lang="fkv">Ikkääntyvienhuolto (4 §)</p>
<p type="listitem" xml:lang="fkv">Minuriteettikielten rahotus</p>
</list><p xml:lang="fin">1. tammikuuta 2019 minuriteetilain muutokset tulit voihmaan ja net vahvistava kansalisten minuriteettien oikeuksia.</p>
<p type="title" xml:lang="fin">1.1.3. Pipluteekkilaki (2013:801)</p>
<p xml:lang="fin">Pipluteekilaki (2013:801) astu voihmaan 1. tammikuuta 2014. Laki sannoo, ette ylheisen pipluteekkitoimen pipluteekit pitävä erityisesti havattea kansaliset minuriteetit ja tarjota minuriteettikielistä kirjalisuutta.</p>
<p type="title" xml:lang="fin">1.1.4. Koulumääräys (2011:185)</p>
<p xml:lang="fin">Koulumääräys säätää kaikkien lasten oikeuen äitinkielen opetuksheen, vaikka äitinkieltä ei puhuta päivittäin kotona. Muista kielistä paitti olevat oppilhaat, jokka tahtova kansalisen minuriteettikielen äitinkielen opetusta, pitävä saa’a sen tarjonan. Näin tämä pättee huolimatta siittä kunka monta muuta oppilasta toivoo saman minuriteettikielen opetusta. Yks ehto oon se, ette oon olemassa sopiva aijankohtasen kielen opettaja.</p>
<p type="title" xml:lang="fkv">1.2. Histoorinen monikultturinen ja monikielinen perukka</p>
<p xml:lang="fkv">Se ette Ruotti oon monikulttuurinen ja monikielinen ei tänäpäivänä ole mithään uutta. Tornionlaaksossa oon erikielisiä ihmisiä ja eri kulttuuria eläny rinnakkaa peräti tuhanen vuotta. Paikannimitutkimukset oon muun seassa osottanheet, ette saamen- ja meänkieli oon kiehleen kattoen ruottinkieltä vanheempia tällä perälä. Tornionlaakso oon rajamaata, missä erilaisuuet oon olheet arkipäivää ja leimanheet sukupolvet.</p>
<p xml:lang="fkv">Eri kausina siirtoaaltoja oon menny Tornionlaaksosta eri puolile mailmaa ja sukupolvesta sukupolhveen ihmiset oon kuljettanheet tätä kielen ja kulttuurin muo’ostamaa itenttiteettiä uusile paikkakunnile. Siksi Tornionlaakso oon ommaa maantie’että laajempi.</p>
<p type="title" xml:lang="fin">1.3. Matarengin kunnan minuriteettipolitiikan suuntaus</p>
<p xml:lang="fkv">Matarenginperälä oon ollu keskheinen vaikutus Tornionlaakson histoorihaan. Ensimäisistä asutuksista nykyaikhaan paikka oon ollu kielelisen ja kulttuurisen kehityslinjan kaartala. Monet vaikuttavat histooriset tapahtumat oon sattunheet paikkakunnala. Histoorisesti Tornionlaakson ruottalaistaminen oon leimanu sukupolvia kieltheisesti ja vaikuttannu niin yksilön ko väen kielen ja kulttuurin näkemyksheen. Nyt oon kuiten aika kielirevitaliseerinkityön kautta ottaa takasi menetetyn ja parantaa, korottaa ja vahvistaa vanhoja ja uusia kieltä kantavia sukupolvia.</p>
<p xml:lang="fin">Matarengin kunnassa met halvama, ette meän monikulttuuriset juurenlangat, viis kansalista minuriteettia, kasuava yhtheen uusien kielten ja kansalaisuuksien parhiin, vahvistava temokratiita ja rikastuttava uuenaikasen yhteiskunnan kehitystä. Kunta oon kuulunu suomenkielen ja meänkielen hallintomaanosaksi alusta asti, vuesta 2000 ja minuriteettilainmääräys asettaa erityisiä vaatimuksia kunnale koskien suomenkieltä ja meänkieltä.</p>
<p>Ylheiskattavia päämääriä</p>
<list><p type="listitem" xml:lang="fin">Vahvistaa kieltärikastuttavaa opetusta esikoulussa ja koulussa.</p>
<p type="listitem" xml:lang="fkv">Prioriteerata menettelykehitystä esikoulun, koulun ja ikkääntyvienhuolon työssä.</p>
<p type="listitem" xml:lang="fkv">Tehä näkyväksi kansaliset minuriteetit ja minuriteettikielet paikalisessa yhtheiskunnassa.</p>
<p type="listitem" xml:lang="fkv">Lisätä suomen- ja meänkielisen yhtheiskuntainformašuunin, plankettien ja e-palvelujen saamisen maholisuutta  .</p>
<p type="listitem" xml:lang="fin">Hoputtaa Meänkielikeskuksen ja siihen kuuluvan kansalisen resursipipluteekin ja kansalisen meänkielen kielikeskuksen alottamista.</p>
<p type="listitem" xml:lang="fin">Profileerata kuntaa kielelisenä ja kulttuurisena kohtaamispaikkana Pohjoskalotilla  .</p>
</list><p type="title" xml:lang="fin">1.3.1 Vahvistaa kieltärikastuttavaa opetusta esikoulussa ja koulussa</p>
<p xml:lang="fin">Jokasella esikoulun osastolla oon oma minuriteettikielestä vastaava petakooki, joka puhhuu perheen toivottua minuriteettikieltä ja suomenkieltä, ja joka vastaa minuriteettikielten, suomenkielen ja meänkielen opetuksesta ja sen lisäksi pittää siittä huolta, ette suomenkieli ja meänkieli näkkyvä toiminassa. Leikilisten aktiviteettien kautta lapset innottuva monikielisyyestä. Lasten kielten kehittyminen vaatii kielelisesti rikasta ympäristöä ja sen lisäksi tietosia raahvaita arkipäivässä. Esikoulun rooli oon antaa lapsile kielen tukea mutta kans innottaa hoiosta vastaavia ja perheitä viehmään kieltä ja kulttuuria sukupolvien yli. Kouluja innotethaan profileeraahmaan kansalisia minuriteettikieliä ja projektia kulttuuriperinön puolela ja innotethaan vielä yhtheistoiminthaan Suomenpuolen krannikuntien koulujen kans. Kultturikoulun toiminta oon kans yks osa kieltä- ja kulttuuria eistävää työtä. Syksylä 2020 laitethaan teemapäiviä peruskoulule ja jymnaasiekoulule, joissa oon puhheita ja workshoppia, musikkia ja draamaa, Tornionlaakson historiasta ja kielestä ja kulttuurin merkityksestä ihmisen itenttiteetile.</p>
<p type="title" xml:lang="fkv">1.3.2 Prioriteerata menettelykehitystä esikoulun, koulun ja ikkääntyvienhuolon työssä</p>
<p xml:lang="fin">Oma menetelmäkehittäjä, joka tekkee työtä kielenrevitaliseerinkin puolela, maholistaaksheen lain täyttämisen vaatimuksia:</p>
<p xml:lang="fin">- Esikoulussa ohjata minuriteettikielen petakookia ja suunitella yhtheisiä kohtaamisia, hommata materiaalia, järjestää minuriteettikielistä toimintaa, käyä lapsiryhmissä, joissa laittaa leikkiä, draamaa, satujen lukemista, laulua ja ramsoja.</p>
<p xml:lang="fin">- Koulussa hommata minuriteettikielisiä aktiviteettia ja esittää  Jännä raamattureisu  – raamatunseikkailuja meänkielelä oppilhaile luokissa 4 ja 5 joka kevä- ja syystermiina, kaikissa kunnan kouluissa.</p>
<p xml:lang="fin">-Ikkääntyvienhuolossa järjestää tapahtumia minuriteettikielilä kunnan ikkääntyvien asunoissa joka viikko esimerkiksi laulua ja musikkia, kirjan- ja runonlukemista, pikkupuohaa ja käsityötä, teatteria ja laspisryhmien käyntiä.</p>
<p xml:lang="fin">- Informeerata, innottaa ja pittää luentoja ja laittaa henkilökunnale kielikursia ja kääntää tekstiä suomeksi ja meänkieleksi.</p>
<p xml:lang="fkv">Tärkeätä meile oon hoitaa yhtheistoimintaa föreninkien ja opintoliittojen kans kieltä ja kulttuuria kehittävien toimen puolela esikoulussa, koulussa ja ikkääntyvienhuolossa, siksi ko tämä oon tärkeätä toiminankehityksen perspektiivissä kans.</p>
<p type="title" xml:lang="fkv">1.3.3. Tehä näkyväksi kansaliset minuriteetit ja minuriteettikielet paikalisessa yhtheiskunnassa</p>
<p xml:lang="fkv">Monikielisyys oon yks Tornionlaakson tunnusmerkki. Siksi met tarttema pyrkiä siihen, ette monikielisyys jatkaa olheen sishäänrakenettu osa kunnan toiminasta ja palvelusta. Tarkottaen suojata kielen paikkaa julkisissa paikoissa, suomenkielisten ja meänkielisten tiekylttien lissääminen oon tarpheelista. Ko työpaikka-anonsia muo’ostethaan ja väkeä otethaan työhön niin suomenkielistä ja meänkielistä ossaamista pittää nostaa framile merittinnä. Minuriteettilainmääräyksen tukemanna met kehitämmä avointa yhtheistä neuvonpitoa kuttumalla avoihmeen yhtheisneuvonthaan joka vuosi johonki kunnan kylhään ja se oon kytketty kulttuuritapahtumhaan. Se tarjoaa maholisuuen antaa tietoa laista ja oikeuksista, lissää nettitoimia kunnan kaikissa osissa ja tekkee kansaliset minuriteettikielet näkyviksi. Huomioimalla Ruottinsuomalaisten päivää ja Tornionlaaksolaisten päivää ja muita flakupäiviä met aijoma tehä näkyviksi Ruottin viittä kansalista minuriteettia.</p>
<p type="title" xml:lang="fkv">1.3.4. Lisätä suomen- ja meänkielisen yhtheiskuntainformašuunin, plankettien ja e-palvelujen saamisen maholisuutta</p>
<p xml:lang="fkv">Met aijoma kartottaa suomenkielisen ja meänkielisen informa  šuunin hantteerinkia kaikissa hallinoissa havataksemme mikkä parantamiset oon tarpheelisia, ja tarkotus oon lisätä suomenkielisen ja meänkielisen tionmäärän saamista yhtheiskuntainformašuunin puolela. Kotisivut, julistheet, planketit ja e-palvelut tarkistethaan.  Vahvistettu informa  šuuni oon osa näkyväksi tekemisen työssä.</p>
<p type="title" xml:lang="fin">1.3.5. Hoputtaa Meänkielikeskuksen ja siihen kuuluvan kansalisen resursipipluteekin ja kansalisen meänkielen kielikeskuksen alottamista</p>
<p xml:lang="fkv">Met halvama olla myötä vaikuttamassa  Nordkalottens kultur och forskningscentrumin (NKFC)  (Pohjoskalotin kulttuuri- ja tutkimuskeskuksen) lähiaijan muutoksheen Meänkielisentteriksi.  Nordkalottbiblioteketin (Pohjoskalottipipluteekin) kokoelma ja arkistomateriaali oon aivan omia lajilhaan ja arvioihaan arvokhaiksi Tornionlaaksoa koskevassa kielen ja kulttuuriperinön tutkimuksen puolela. Meänkielisentteri sisältää tulevaisuuessa kansalisen resursipipluteekin, mikä oon Kungliga biblioteketin ossaa ja kans kansalinen meänkielen kielisentterin, yhistetty Institutionen för språk och folkminnenhiin. Toiminta tullee olheen kielen ja kulttuurin, koulutuksen ja tutkimuksen napa Pohjoskalotilla.</p>
<p type="title" xml:lang="fin">1.3.6. Profileerata kuntaa kielelisenä ja kulttuurisena kohtaamispaikkana Pohjoskalotilla</p>
<p xml:lang="fkv">Pohjoskalotti oon yhtä ja sammaa kielen ja kultttuurin perrää. Meänkielisentterillä oon oma vastine Kvensk Instituttissä Norjassa. Tarkotuksen suunta oon kehittää yhtheistyötä kielen ja kulttuurin, koulutuksen ja tutkimuksen alala Pohjoskalotilla ja vielä vahvistaa Matarenkia perän kohtaamispaikkana ja tämä taustana alotethaan yhtheinen projekti Kvensk Instituttin kans Porsangerin kunta myötä, paikkakunta mikä muuten oon Matarengin ystävyyspaikkakunta. Projektin tarkotus oon rakentaa yhtheisten kehitysalojen yhtheistyöpaikka-alustaa kielen ja kulttuurin puolela.</p>
<p type="title" xml:lang="fkv">2. YHTHEISTÄ NEUVONPITOA JA KARTOTTAMISTA</p>
<p xml:lang="mrj"><span type="quote" xml:lang="fkv">“Hallintoviranomhaiset häätyvä antaa kansalisille minuriteetile vaikutuksen maholisuuen heitä koskevissa kysymyksissä ja niin pitkäle ko oon maholista olla yhtheisissä neuvonpioissa minuriteettien kans tämmösissä kysymyksissä.”</span> 5 §</p>
<p xml:lang="fin">“ Hallintoviranomhaiset häätyvä erityisesti eistää lasten ja nuorten vaikuttamisen maholisuuksia heitä koskevissa kysymyksissä ja soveltaa muo’ot heän eelytystä huomioien. 5a §</p>
<p xml:lang="fin"><span type="quote" xml:lang="fin">“Kunnat ja maakäräjät häätyvä hyväksyä oman minuiriteettipolittisen työn päämääriä ja oosviittoja omale työle.”</span>  5b §, Laki 2009:724, koskien kansalisia minuriteettia ja minuriteettikieliä.</p>
<p type="title" xml:lang="fin">2.1 Päämäärä</p>
<list><p type="listitem" xml:lang="fkv">Yhtheinen neuvonpito oon piettävä vähhiinthään neljä kertaa vuessa ja siihen häätyy kuttua politiikkoja, virkailijoita ja kuttuttuja ruottinsuomalaisryhmän ja tornionlaakson paikalisia intressijärjestöjä ja vielä Matarengin seurakuntaa eustavan henkilön.</p>
<p type="listitem" xml:lang="fkv">Avoin yhtheinen neuvonpito - mikä tietää, keskustelua järjestöelähmään liittymättömien minuriteettihenkilöitten kans – oon piettävä vähhiinthään kolme kertaa vuessa.</p>
<p type="listitem" xml:lang="fkv">Lapsia koskeva neuvonpito oon piettävä vähhiinthään kolme kertaa vuessa. Kuulotilasuutheen häätyy mennä avoin kuttu, se häätyy seurata rakentheelista muotoa ja sen häätyy toukumenteerata sopivalla mallila. Kuulotilasuus häätyy olla avoimen varanen.</p>
<p type="listitem" xml:lang="fin">Lasten ja nuorten näkemyksiä häätyy noutaa jatkuvasti koskien komentaaria kysymyksistä, joila oon nykyhetken tärkeyttä nuorile raahvaile, esimerkiksi kunnan Facebook-tilin kautta, ja vielä Unga minoriteter i Övertorneålta, taikka muista sosiaalisista metioista.</p>
<p type="listitem" xml:lang="fkv">Kunta pittää päättää oman minuriteettipolittisen työn päämääristä ja suuntauksista. Nämät päämäärät ja suuntaukset häätyy reviteerata joka neljäs vuosi, keskustelussa minuriteettien kans.</p>
<p type="listitem" xml:lang="fin">Kunnan hallintoelimet pitävä jatkuvasti uuesthaan kartottaa kansalisten minuritteettien sarala työtä tekevien pätevyyen ja omassa keskuuessa panna vastaavia virkailijoita hoithaan enkkelttiä käänöksiä.</p>
<p type="listitem" xml:lang="fin">Kunnan hallintoelimet pitävä jatkuvasti kartottaa suomenkielisen ja meänkielisen aijankohtasen informa  šuunin saatavuuen.</p>
</list><p type="title" xml:lang="fkv">3.INFORMAšUUNIA JA VIRKAKUNTAKOHTELUA</p>
<p xml:lang="mrj"><span type="quote" xml:lang="fin">“Kunnat ja maakäräjät pitävä informeerata kansalisia minuriteettia näitten oikeuksista ja yhtheiskunnan eesvastuusta sen lain ja niitten määräysten mukhaan, joihin mainittu laki viittaa.”</span> 3 §</p>
<p xml:lang="mrj"><span type="quote" xml:lang="fin">“Yhtheiskunnalla oon erityinen eesvastaava tehtävä suojela ja eesauttaa kansalisia minuriteettikieliä.”</span> 4 §</p>
<p xml:lang="fin"><span type="quote" xml:lang="fin">“Yksityiselä oon oikeus käyttää suomenkieltä, meänkieltä ja kans saamenkieltä suulisissa ja kirjatuissa kontaktissa hallintoviranomhaisen kans, jonka maantietheelinen toimintaperä kokohnaans taikka osittain yhtyy minuriteettikielen toimituspaikhaan”</span>/…/ <span type="quote" xml:lang="fkv">“Jos yksityinen käyttää suomenkieltä, meänkieltä taikka saamenkieltä semmosta asiaa hoiettaen, viranomhainen oon velvotettu vastaahmaan samala kielelä. Yksityiselä, jolla ei ole lakimiehen apulaista, oon sen lisäksi oikeus vaaittuaan saa’a päätöksestä kirjalisen käänöksen ja vielä päätöksen syyt, tämän kaiken suomenkielelä, meänkielelä ja kans saamenkielelä.”</span> 8 §, L  aki  2009:724, Laki, koskien kansalisia minuriteettia ja minuriteettikieliä.</p>
<p xml:lang="fkv">Kansalisten minuriteettikielten informa  šuunin tarkotus  ei ole vain ymmärtämistä ja oivaltamista koskeva asia, se oon vähhinthään kans yhtä paljon asia, mikä koskee kansalisten minuriteettien eesauttamista ja näkyväksi tekemistä. Kunka pitkäle informa  šuunia pittää kääntää minuriteettikielile oon kysymys, josta oon keskusteltu aikasemmin yhtheisissä neuvonpiossa siviliyhtheiskunnan kans ja se oon johtanu erilaisihiin punnitukshiin ko kysheessä oon suomenkieli ja meänkieli.</p>
<p type="title" xml:lang="fin">3.1 Päämäärä</p>
<list><p type="listitem" xml:lang="fkv">Matarengin kunnan kotisivu pittää tärkeimin osin olla päivitetty suomenkielelä.</p>
<p type="listitem" xml:lang="fkv">Kunnan hallintoelimet vastaava itte siittä, ette ylheisesti tärkeä informa  šuuni ja  informa  šuuni, mikä koskee turvalisuutta  ja mikä erityisesti koskee kunnan asukhaita, oon käänetty suomeksi. Tietty informa  šuuni meänkielelä oon kans julkistettava.</p>
<p type="listitem" xml:lang="fkv">Hallinot häätyvä pittää tarjola suomenkielenettyjä ja meänkielenettyjä plankettia ja julistheita heän toiministhaan.</p>
<p type="listitem" xml:lang="fkv">Hallinon vasthaanotto pittää aijankohtasenna palveluja, kylttiä ja telefoonivastausta suomenkielelä ja meänkielelä.</p>
<p type="listitem" xml:lang="fin">Tarjota pätevyyttä vahvistavia suomenkielisiä ja meänkielisiä koulutuksia kunnassa töissä oleville.</p>
<p type="listitem" xml:lang="fkv">Kunnanvaltuusthoon ja kunnanhallituksheen valituile henkilöile annethaan vähhinthään yks koulutusmaholisuus minuriteettillainmääräyksistä neljän vuen kauen aikana.</p>
</list><p type="title" xml:lang="fkv">4. EISTÄMINEN JA NÄKYVÄKSI TEKEMINEN</p>
<p xml:lang="fkv">“Yhtheiskunnala oon erityinen eesvastuu suojataksheen ja eistääksheen kansalisia minuriteettikieliä. Yhtheiskunta pittää kans muutenki eistää kansalisten minuriteettien maholisuuksia säilyttää ja kehittää ommaa kulttuuria Ruottissa. 4 §,  laki 2009: 724, koskien kansalisia minuriteettia ja minuriteettikieliä.</p>
<p xml:lang="fkv">Kansalisten minuriteettikielinen informašuuni saapi aikhaan - ei vain lissää ymmärystä - kansalisten minuriteettien näkyväksi tekemisestä. Siksi sillä oon oma arvonsa esimerkiksi, ette oon kylttiä julkisessa miljöössä ja tärkeilä paikoila.  Sosiaalisen kapitaalin eistämistyö kansalisten minuriteettien puolesta vaikuttaa kans kunnan näkyväksi tekemisheen ja markkinointhiin.</p>
<p type="title" xml:lang="fin">4.1. Päämäärä</p>
<list><p type="listitem" xml:lang="fin">Suoajata suomenkielistä ja meänkielistä  informašuunia näkyväksi tekemisen ja markkinoinin arvona.</p>
<p type="listitem" xml:lang="fin">Lisätä suomenkielistä ja meänkielistä kyltinpanoa julkisissa tilossa ja paikoissa.</p>
<p type="listitem" xml:lang="fkv">Laittaa  informašuuni  tauluja, jokka tervehtivä kävijöitä paikkakunnala ja jokka osottava kieltä ja kulttuuria.</p>
</list><p type="title" xml:lang="deu">5. ESIKOULU</p>
<p xml:lang="mrj"><span type="quote" xml:lang="fin">“Lasten kulttuurisen itenttiteetin kehitystä ja oman äitinkielen käyttöä pittää eesauttaa.”</span> 4 §</p>
<p xml:lang="fin">“Kotikunta, joka oon hallintomaanoshaan kuuluva/ …/ pittää hoitajan vaatiessa tarjota lapsile esikoulupaikan, missä koko taikka huomattava osa koulutuksesta on suomenkielinen, meänkielinen ja kans saamenkielen.</p>
<p xml:lang="fin">Hoitaja, joka hakkee lapsele esikoulupaikkaa, pittää saa’a kysymyksen jos se halvaa paikkaa semmosta esikoulusta, johonka viitathaan ensimäisessä kappalheessa” 12a §,  Laki 2009:724, Laki, koskien kansalisia minuriteettia ja minuriteettikieliä.</p>
<p xml:lang="fin">Matarengin kunta tarjoaa kaikkien esikoulujen osastoissa osittaista suomenkielistä ja meänkielistä toimintaa. Joka osastolla oon minuriteettikielinen eesvastaaja petakooki, joka pittää puhua perheen toivottua kieltä ja sen lisäksi kattoa perhään, ette oon suomenkielistä ja meänkielistä toimintaa. Menetelmäkehittäjä käypi sen lisäksi säänölisesti joka osastolla ja innottaa lapsia ja raahvaita monikieleisyyen kehittämisheen tarinoimalla, draaman avula, leikkien ja musikin kautta. Minuriteettikielen eesvastaajia petakookia oon ollu muutama vuosi paikalisessa nettiyhtheyksessä, jota johtaa menetelmäkehittäjä, ja net kokkointuva säänölisesti, jakava kokemuksia ja niitä jatkokoulutethaan kieltä rikastuttavan opetuksen puolela.</p>
<p type="title" xml:lang="fin">5.1 Päämäärä</p>
<list><p type="listitem" xml:lang="fin">Esikoulu eesvastaa siittä, ette hoitaja – niin hakieshaan ko lapsen sisästämiskoulutuksessa – saapi tietoa oikeuksista saa’a esikoulutoiminan paikan, missä huomattava osa koulutuksesta oon suomenkielien taikka meänkielinen.</p>
<p type="listitem" xml:lang="fin">Matarengin kunta pittää aktiivisesti vaikuttaa siihen, ette vahvistaa ja herättää lasten ja nuorten kansalisten minoriteettikielten mielenkiintoa esikoulossa ja koulussa.</p>
<p type="listitem" xml:lang="fin">Kunnan menetelmäkehittäjä pittää erityisesti eesauttaa suomenkielen ja meänkielen intoa ja kans tehä työtä kehittäen luovia menetelmiä ja taitheelista ilmasua.</p>
<p type="listitem" xml:lang="fkv">Kulttuuritapahtumat pitävä kans antaa lapsile tietoa omista kulttuurin juurista ja vahvistaa niitten itenttiteettiä.</p>
<p type="listitem" xml:lang="fin">Tarjota  Jännä raamattureisu  – raamattuseikkailuja meänkielelä luokissa 4 ja 5 joka kevä- ja syystärmiina Svarträvenin koulussa, Svansteinin koulussa ja Hietaniemi friskolassa. Materiaali on Skolverketin hyväksymä ja osottaa raamatun kertomukset draaman, laulun ja liikheen avula leikilisesti ja interaktiivisesti, puolueettomasti ja ilman uskonolisia tulkintoja, tämä samanaikasesti ruottiksi ja meänkielelä.</p>
<p type="listitem" xml:lang="fin">Peruskoulu pittää aina tarjota suomenkielen ja meänkielen, äitinkielistä opetusta.</p>
<p type="listitem" xml:lang="fkv">Peruskoulu pittää tarjota oppilhaile maholisuuen lukea suomenkieltä ja meänkieltä nykykielenä.</p>
<p type="listitem" xml:lang="fkv">Jymnaasiakoulu pittää tarjota oppilhaile maholisuuen lukea suomenkieltä ja meänkieltä nykykielenä.</p>
<p type="listitem" xml:lang="fin">Minuriteettikielen stipentiä luokissa 3 ja 6.</p>
<p type="listitem" xml:lang="fin">Matarengin kunta pittää kehittää kauaspaikalista suomenkielen ja meänkielen opetusta.</p>
</list><p type="title" xml:lang="deu">6. IKKÄÄNTYVIEN HUOLTO</p>
<p xml:lang="mrj"><span type="quote" xml:lang="fkv">“Kotikunta, joka oon hallintomaanoshaan kuuluva pittä jonku vaatieshaan maholistaa koko taikka huomattavan osan palvelusta ja hoiosta, jota ikkääntyvien raamien sisälä oon tarjola, ette oon henkilökontaa joka hallittee suomenkielen ja meänkielen ja kans saamenkielen”</span>  18 §</p>
<p xml:lang="sme"><span type="quote" xml:lang="fkv">“Kunta pittää semmosen hoion raamien sisälä, jota oon tarjola 18. ja 18a. §§ mukhaan, ottaa huomiohoon ikkääntyvien tarpeista ylläpittää ommaa kulttuurista itenttiteettiä”</span> 1  8 b§</p>
<p xml:lang="fin"><span type="quote" xml:lang="fkv">“Kunta pittää informeerata sitä, joka hakkee ikkääntyvien hoion tukea, ette oon olemassa semmosta hoitoa, jota mainithaan 18. ja 18a. §§.”</span>  Laki 2009:724, koskien kansalisia minuriteettia ja minuriteettikieliä.</p>
<p type="title" xml:lang="fin">6.1 Päämäärä</p>
<list><p type="listitem" xml:lang="fkv">Hallintoviranomhainen pittää sille, jokka hakkee tukea ikkääntyvien raamien sisälä, informeerata, ette oon maholisuutta saa’a koko taikka huomattavan osan palvelusta ja hoiosta henikölökunnalta, joka hallittee suomenkielen ja meänkielen.</p>
<p type="listitem" xml:lang="fkv">Yhtheistyössä kansalisten minuriteettien kans järjestää tarkotuksellisia kulttuuria eistäviä suomenkielisiä ja meänkielisiä aktiviteettia.</p>
<p type="listitem" xml:lang="fin">Tarjota pätevyyttä vahvistavaa suomenkielen ja meänkielen koulutusta.</p>
<p type="listitem" xml:lang="fkv">Suomenkielen ja meänkielen osaaminen pittää olla meriteeraavaa rekryteerinkissä.</p>
<p type="listitem" xml:lang="fkv">Jatkuvasti tarkistaa, ette oon hoitolikheistä suomenkielistä ja meänkielistä  informašuunia.</p>
<p type="listitem" xml:lang="fin">Suojata kohtaamispaikkoja, missä kieltä ja kulttuuria saattaa viä yli sukupolvien.</p>
</list><p type="title" xml:lang="est">7. MINURITEETTIKIELEN RAHOTUS</p>
<p xml:lang="fin">2009:1299. Lakimääräys koskien kansalisia minuriteettia ja minuriteettikieliä säätää, ette kunnat ja maakäräjät vuosittain saava valtiontuen:</p>
<p xml:lang="fin">“Valtiontuki kunnile ja maakäräjille jaethaan vuosittain. Valtiontuki oon tarkotettu käytettäväksi niihin lisäkostanukshiin, joita tullee kunnissa ja maakäräjillä syystä koskien oikeuksia, joita yksityiselä oon lain sää’änössä (2009:724) koskien kansalisia minuriteettia ja minuriteettikieltä, ja sen lisäksi valtion tuki oon tarkotettu toihmeen, joka tukkee suomenkielen, meänkielen ja saamenkielen käyttöä..</p>
<p xml:lang="fkv">Joka kunta pittää kansalisten minuriteettien kans kartottaa niitä tarpheita, mitä kunnassa oon tukeaksheen suomenkieltä, meänkieltä ja saamenkieltä.” 8 §</p>
<p xml:lang="fkv">“Kunta taikka maakäräjät, jokka oon ottaanhet vasthaan tukea oon tämän lakimääräyksen mukhaan velvolisia antamhaan ekonoomisen selvityksen maksetuista rahoista ja selvityksen mihinkä rahotusta oon käytetty. Kunnat pitävä kans selvittää kunka kartotus  8 §. toisen kappalheen mukhaan oon suoritettu. Selvitys lähätethään sille viranomhaiselle, joka tuen oon maksanu “ 12 §</p>
<p type="title" xml:lang="fin">7.1. Päämäärä</p>
<list><p type="listitem" xml:lang="fkv">Hallintoviranomhainen/lautakunta/ muu toimi, joka saapi minuriteettirahoja pittää antaa Kunnanhallituksen kulttuuri- ja vapaa-aijanosastolle proknoosi 2 krt/vuessa kunka rahotusta oon käytetty.</p>
<p type="listitem" xml:lang="fin">Hallintoviranomhainen/lautakunta/ muu toimi pittää loppuselvityksheen liittää toimintakertomuksheen minuriteettir   ahotuksesta.</p>
<p type="listitem" xml:lang="fkv">Sen jälkhiin ko loppuselvitys oon jätetty seurantaviranomhaisille, Stokholmin läänin Läänihallituksheen, se osotethaan vuen ensimäisessä yhtheisessä neuvonpiossa.</p>
</list><p xml:lang="nob">Meänkielennös: Bengt Pohjanen</p>
</body></document>
