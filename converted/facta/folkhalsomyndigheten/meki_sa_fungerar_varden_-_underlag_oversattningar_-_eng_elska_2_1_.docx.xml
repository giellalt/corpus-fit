<document xml:lang="fit" id="no_id"><header><title/><genre code="facta"/><author><unknown/></author><wordcount>693</wordcount><conversion_status type="standard"/><availability><license type="standard"/></availability><multilingual/><origFileName>meki  Så fungerar vården - underlag översättningar - eng elska (2) (1).docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="fin"><em type="italic">Näin </em><em type="italic">hoito </em><em type="italic">toimii </em><em type="italic">Västerbottenin </em><em type="italic">läänissä </em></p>
<p xml:lang="fin"><em type="italic">Hae </em><em type="italic">hoitoa </em><em type="italic">oikealta </em><em type="italic">vasthaanotolta </em></p>
<p xml:lang="fkv">Se ei aina ole helppoa itte arvioia kunka siukka sitä oon. 1177 Vårdguidens  webbipaikassa 1177.se  sie saatat lukea monesta saihrauesta ja symptoomista ja siittä, mitä sie itte voit tehä helpottaen oihreita. Jokku tekstit lyöytyvä käänettyinä monele kielele. Sie saatat kans soittaa telefooninumehroon 1177  . Silloin sie saat puhua siukkasysterin kans ja se arvioittee mitä hoitoa sie tarttet, se antaa sulle neuvoja ja ohjaa sinut oikealle hoitovasthaanotole, jos tarttee. Ko sie soitat 1177  sie saatat puhua ruottia taikka engelskaa.</p>
<p xml:lang="fkv">Ko sie olet sairas taikka ko sulla oon joku vaiva niin sie melkein aina piät kääntyä hoitokeskuksen puohleen. Kaikki hoitokeskukset oon auki päivän aikana arkisin. Yhtheystiot löytyvä sivulta XX-XX  .</p>
<p xml:lang="fkv">Ko hoitokeskus oon kiini taikka jos sie olet epävarma kunka vakava sinun saihrauen tilane oon, soita telefooninumehroon 1177  ja neuvottele siukkasysterin kans. Jos sie yhtäkkiä satut saahmaan vakavan taikka hengenvaaralisen tauin taikka jos sattuu vahinko, joka vaatii hoitoa varsin, sie saatat kääntyä akuttivasthaanoton puohleen.</p>
<p xml:lang="fkv">Soita 112  jos sie uskot tarttevan ampulansin.</p>
<p xml:lang="fin"><em type="italic">Pasienttimaksot </em></p>
<p xml:lang="fkv">Saihraanhoion ylinen maksosuoja tietää sitä, ette sie yhtheensä maksat enniiten 1  20  0  kruunua pasienttimaksoa kahentoista kuukauen aikana. Oon olemassa joitaki poikkeuksia, esimerkiksi rokotukset.</p>
<p xml:lang="fin">Esimerkiksi:</p>
<list><p type="listitem" xml:lang="fin">Gynekolooginen solupruuvi</p>
<p type="listitem" xml:lang="isl">Mammografiiskriininki</p>
<p type="listitem" xml:lang="fin">Tupakan vierotus</p>
<p type="listitem" xml:lang="fin">Käynti lastenhoitokeskuksessa, paanmuskan vasthaanotola ja spesialisti äitiyshoiossa</p>
<p type="listitem" xml:lang="fin">Sinun käynti vasthaanotola, jos olet 19 vuotta taikka nuorempi, ja sinun, joka olet 85 vuotta taikka sitä vanheempi.</p>
</list><p xml:lang="fkv">Jos sie jou’ut sairalhaan taikka siukkatuvale jäähmään sie maksat 100 kruunua joka vuorokauesta, jona sinua hoiethaan.</p>
<p xml:lang="fin"><em type="italic">Siukkareisujen </em><em type="italic">tukiraha </em></p>
<p xml:lang="fkv">Siukkareisu tarkottaa sinun kotipaikan ja hoitoa-antavan välistä reisua. Sulla saattaa olla oikeus saa’a tukea niistä reisukostanuksista, joita sulla oon ollu.</p>
<p xml:lang="fkv">Jos sie terhveyen syistä et saata reisata kolektiivisesti taikka omala piililä, sulla saattaa olla siukkareisun oikeus mennä taksila. Siinä taphauksessa tarvithaan hoitoa-antavan toistus.</p>
<p xml:lang="fkv">Sie piät itte aina vastata osittain reisusta, sitä sanothaan omamaksoksi. Omamakso oon 200 kruunua jokasesta enkkelttireisusta ko käytät taksia ja jos reisaat omala piililä taikka jos oon siukkareisu regioonin ulkopuolela. Kolektiivitrafikkireisut (pyssi ja juna) läänissä ei sisälä omamaksoa. Jos piljetin hinta oon yli 70 kruunua sie saat tukirahan, joka kattaa koko summan.</p>
<p xml:lang="fkv">Oon olemassa ylinen siukkareisujen maksosuoja, mikä tietää sitä, ette sie maksat korkeinthaan 2 400 kruunua omamaksona kahentoistakuukauen kautena aikana.</p>
<p xml:lang="fkv"><em type="italic">Näin </em><em type="italic">sie </em><em type="italic">saat </em><em type="italic">tukirahhaa </em></p>
<p xml:lang="fkv">Ko sie tulet sinun hoitokäyntipaikale sie saatat tahtoa planketin, jonka nimi oon <span type="quote" xml:lang="swe">”Begäran om reseersättning/intyg om vård”</span>  (Reisumakson/hoitotoistuksen pyyntö) Täytä planketti ja lähätä se, ja jos oon kuitit, tänne: Sjukresor  , 931 86 Skellefteå.</p>
<p xml:lang="fkv">Jos sulla oon kysymyksiä hoitoreisusta taikka hoiosta sie saatat ottaa yhtheyttä: beställningscentralen  för serviceresor  (palvelureisujen tillauskeskusta) Telefooninumero 0771-25 10 20.</p>
<p xml:lang="fin"><em type="italic">Toiminta </em><em type="italic">vamma </em></p>
<p xml:lang="fkv">Sie, jolla oon toimintavamma, saatat saa’a kuntoutustukea taikka avustustukea, niin ette sie pärjäät omin voimin sinun arkipäivässä, niin pitkäle ko maholista. Riippuen sinun tarpheista sie saatat saa’a toimintatukea sinun hoitokeskuksesta taikka siukkatuvalta, sinun kunnasta taikka regioonin spesialistitoimipuolelta.</p>
<p xml:lang="fkv">Jos sulla oon kysymyksiä regioonin kuntoutustuesta, avustustuesta taikka toimintatuesta koskien: Lagen om stöd och service till visa funktionshindrade, LSS  (Laki koskien joittenki toimintavammaisten tukea ja palvelua, LSS) sie saatat soittaa regioonin telefooninumehroon 090-785 71 31. Niin sie saat opastusta koskien sinun kysymyksiä. Sie saatat kans lähättää sähköpostia tänne: habiliteringscentrum@regionvasterbotten.se   .</p>
<p xml:lang="fkv"><em type="italic">Jo </em><em type="italic">s </em><em type="italic">sie </em><em type="italic">et </em><em type="italic">ole </em><em type="italic">tytyväinen </em><em type="italic">hoithoon </em></p>
<p xml:lang="fkv">Sie saatat antaa näkökulmia taikka valittaa jos sie et ole tytyväinen siihen hoithoon, jota olet saanu. Sie saatat sen tehä niin pasienttina ko likheisennä. Oon olemassa monta eri tappaa antaa näkökulmaa taikka tehä valitusta. Sen lisäksi, ette käänyt suohraan hoito-osaston puohleen, sie saatat netissä täyttää kaavan, jonka sie löyät täältä: 1177.se/inte-nojd.</p>
<p xml:lang="fkv">Sie saatat ottaa yhtheyttä pasienttilautakunthaan jos sie haluat tukea ko sulla oon näkökulmia taikka haluat valittaa hoiosta. Sie saat yhtheyen sinne täältä: patientnämnden  ja telefooninumero 090-785 00 00  (väkseli)) taikka sähköposti: patientnamnden@regionvasterbotten.se  .</p>
<p xml:lang="fkv"><em type="italic">Lä </em><em type="italic">äkheitä </em><em type="italic"></em>Ylinen maksosuoja, joka koskee lääkheitä tietää sitä, ette sie maksat enniiten 2  300  kruunua kahentoistakuukauen aikana. Enimät lääkheet oon maksottomia lapsile, jokka oon alle 18 vuotta. </p>
<p xml:lang="fkv"><em type="italic">Ota </em><em type="italic">meihin </em><em type="italic">yhtheyttä </em><em type="italic">ko </em><em type="italic">sullee </em><em type="italic">soppii </em></p>
<p xml:lang="fkv">Loggaa tänne: 1177.se ja suorita sinun hoitoasiat netissä. Sie saatat esimerkiksi uuistaa resähtit, lukea sinun journaalin, oman sairaskertomuksen, tilata aika käynile taikka valita sinun hoitokeskus.</p>
<p xml:lang="spa">1177.se/  loggain</p>
<p xml:lang="fao"><em type="italic">Tulkki </em></p>
<p xml:lang="fkv">Jos sie et puhu ruottia sie saatat saa’a tulkin apua, ette sie käsität mitä hoitohenkilökunta ja hammashoitohenkilökunta sanovaa. Sano, ette sie tarttet kielitulkin ko sie tillaat sinun aijan. Tulkki saattaa olla paikan päälä, telefoonipuhelun taikka viiteopuhelun kautta.</p>
</body></document>
