<document xml:lang="fit" id="no_id"><header><title>Sie joka olet 70 vuotta elikkä vanheempi - rajota sinun likhiiset kontaktit</title><genre code="facta"/><author><person firstname="" lastname="folkhälsomyndigheten.se" sex="unknown" born="" nationality=""/></author><year>2020</year><wordcount>410</wordcount><conversion_status type="standard"/><availability><license type="standard"/></availability><origFileName>https://www.folkhalsomyndigheten.se/contentassets/b09dae8befdc44ceb416bde4e049cd3a/faktablad-covid-19-70-ar-meankieli.pdf</origFileName><parallel_text xml:lang="eng" location="faktablad_covid_19-70-ar_engelska.pdf"/><parallel_text xml:lang="fin" location="faktablad_covid_19-70-ar_finska.pdf"/><parallel_text xml:lang="sma" location="faktablad_covid_19-70-ar_sydsamiska.pdf"/><parallel_text xml:lang="sme" location="faktablad_covid_19-70-ar_nordsamiska.pdf"/><parallel_text xml:lang="swe" location="faktablad_covid_19-70-ar_svenska.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Sie joka olet 70 vuotta elikkä vanheempi - rajota sinun likhiiset kontaktit</p>
<p>Met suosittelemma ette sie joka olet 70 vuotta elikkä vanheempi rajotat sinun likhi set kontaktit ja jäät kotia ni n paljon ko maholista jonku aikaa etheenpäin.</p>
<p>Se uusi viirystauti covid-19 oon kehittynny pantemiiksi ja leviä nyt Ruottissa. Sie joka olet 70 vuotta elikkä vanheempi kuulut riskiryhmään. Sen näyt ävät kokemukset Kiinasta ja Italiasta, joissako tauinleviäminen oon ollu käynissä pitemän aijan. Se oon kauhean tärkeätä ette sie suojaat ittestiä ja muita ette teile ei tartu covid-19. Silloin sie suojelet kansa saihraanhoitoa joka tullee olheen kauhean rasittunnu.</p>
<p><em type="bold">Näin sie pysyt terhveenä </em>Ette välttää ette sulle tarttuu met kehotamma sinua joka olet 70 vuotta elikkä vanheempi ette rajottaa sinun likhiisiä kontaktia. Sie piät välttää kolektiivitrafikin käyttämistä, käyä ostoksilla kaupoissa elikkä olla huohneissa joissako oon paljon väkeä yhtä aikaa. Ota sen siihaan apua omhaisilta elikkä krannilta ette esimerkiksi ostaa ruokaa elikkä toimittaa asioita. </p>
<p><em type="bold">Näin sie vältät ette tartuttaa muita </em></p>
<p>Jos sie olet sairas sie piät jääjä kotia hoitamhaan sinua itteä ja ette välttää ette tartuttaa muita, vaikka sulla ei ole ko lievät oihreet. Vältä likhiisiä kontaktia muitten ihmisitten kansa ko sie olet sairas.</p>
<p><em type="bold">Näin sie autat saihraanhoitoa </em>Rajottamalla sinun likhiisiä kontaktia harvempi sairastuu, ja se johtaa helpotuksheen saihraanhoijole. Jos kaikin aut avat met annama tukea saihraanhoijole jollako rajotettuna aikana tullee olheen korkea työrasitus. Covid-19 antaa ylheisen saihrauen tuntheen ja yhen elikkä useaman seuraavista oihreista: </p>
<p type="listitem">Yritä pärjätä – se mennee yli  Se oon tavalista ette tuntea kiusaa, epävarmuutta ja yksinhäisyyttä tilantheessa jossako sitä häätyy olla poijessa muista  ihmisista.  Sen mitä sie saatat tehhä ette se tuntuu paremalta  oon esimerkiksi ette käyä ulkona kävelemässä luonossa, puhua  telefoonissa likhiisitten ja rakhaitten kansa, elikkä pittää  yhtheyttä taattorin ja sosiaalitten meetioitten kautta.  Toimit ette rajottaa likhiisiä kontaktia oon rajotettuna aikana.  Yritä pittää itteä käynissä sen kansa mitä sie tykkäät oon hauskaa ja stimyleeraavaa.</p>
<p type="listitem">yskä</p>
<p type="listitem">kuume</p>
<p type="listitem">hengitysoihreet</p>
<p type="listitem">nuha</p>
<p type="listitem">kurkkukipu</p>
<p type="listitem">päänsärky</p>
<p type="listitem">lihas- ja nivelsärky</p>
<p type="listitem">pahavointi.</p>
<p>INFORMASUUNIA COVID-19:STA</p>
<p><em type="bold">Tärkeitä telefooninumeroita </em>Ylheisille kysymyksille covid-19:sta, soita 113 13. Saihraanhoitoneuvonantamiselle, käy Vårdguiden, www.1177.se elikkä soita telefooninumero 1177, linja oon auki ympäri vuorokauen. Jos sie olet kiusoissa soita Vanhuuslinja/Äldrelinjen, 020-22 22 33. </p>
<p>Arkipäivät kl 10-15. Jos oon hengenvaaralinen tilane soita 112.</p>
<p><em type="bold">Riskiryhmät </em>Korkea ikä oon pääasianen riskifaktori. Sen näyttävät saatavissa olevat tutkinot liitetty covid-19 ulospuhkeamisheen. Sen takia sie joka olet 70 vuotta ja vanheempi kuulut riskiryhmään. Korkeaikäset henkilöt joilako kansa oon esimerkiksi korkea verenpaino, syän-ja verisuonitauti, keukkotauti elikkä sokkeritauti/diabetes oon vähän tavalisemat niissä vaikeissa taphauksissa. </p>
<p>Du som är 70 år eller äldre 20033-8</p>
<p>Meänkieli</p>
</body></document>
