<document xml:lang="fit" id="no_id"><header><title/><genre code="facta"/><author><unknown/></author><wordcount>303</wordcount><conversion_status type="standard"/><availability><license type="standard"/></availability><multilingual/><origFileName>4087_syncentralen-A5 mki.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Näköhoitosentraali</p>
<p xml:lang="fkv"><span type="quote" xml:lang="fkv">Kaikenikäset henkilöt, joila oon näköongelmia pitävä saa’a hyvät
maholisuuet pärjätä jokapäiväsessä elämäshään. </span></p>
<p xml:lang="tur"></p>
<p xml:lang="fkv"><span type="quote" xml:lang="fkv">Näköhoitosentraalila met tehemä työtä juuri sinun pärjäämisen ja
uuesthaan pärjäämisen puolesta. </span></p>
<p xml:lang="tur"></p>
<p xml:lang="vep"><em type="italic">OPTIKkERi </em></p>
<p xml:lang="vep"><em type="italic">TAATTAPETAKOOKI KURATTORI </em></p>
<p xml:lang="vep"><em type="italic">SILMÄPETAKOOKI PSYKOLOOKI </em></p>
<p xml:lang="est"><span type="quote" xml:lang="est">HALLINTOVIRKAILIJA</span></p>
<p xml:lang="fkv"><span type="quote" xml:lang="fkv">Näköhoitosentraali tekkee työtä sinun puolesta, jolla oon näön
heikentymistä, sokkeutta ja CVI:tä (aivohermovaurio). Sie saat kontaktin
meihin silmälääkärin vasthaanoton remissin kautta. Meän tykönä met
tehemä yhtheistyötä sinun ja sinun läheisten kans, huomihoon ottaen
sinun tarpheet.</span></p>
<p xml:lang="tur"></p>
<p xml:lang="fkv"><span type="quote" xml:lang="fkv">Meän päämäärä oon antaa tietoa ja ymmärystä näköasioista,
näkövaurioista, apuneuvoista, mitä seurauksia näön heikentymisellä
saattaa olla, ja vielä menetelmiä ja uusia asentheita, jokka saattava
helpottaa arkipäivissä. </span></p>
<p xml:lang="tur"></p>
<p xml:lang="fkv"><span type="quote" xml:lang="fkv">Ko met tehemä työtä lasten eestä, joila oon näön heikentymistä, niin
meän työhön kuuluu tuki vanhemmille ja yhtheistoimi perheen ja muitten
vaikuttajien kans. Se saattaa olla esikoulu, koulu,
spesiaalipetakookinen kouluvirasto ja paikalinen oppilasterhveys.</span></p>
<p xml:lang="fkv"><span type="quote" xml:lang="fkv">Jos sulla oon paha näön ja kuulon heikentymisen yhistelmä niin sinun
puolesta olhaan yhtheistoiminassa kuulohoitosentraahliin. </span></p>
<p type="title">Yhessä meän kans Sie saat</p>
<list><p type="listitem" xml:lang="fin">pruuvattuja näköapuvälihneitä ottaen huomihoon sinun tarpheet</p>
<p type="listitem" xml:lang="fkv">harjottelemista kunka näköapuvälihneitä käytethään</p>
</list><list><p type="listitem" xml:lang="fin">jutela sinun ajatuksista sinun näön heikentymisestä ja saa’a informašuunia kunka yhtheiskunnan tuki sinua saattaa auttaa</p>
</list><p type="title" xml:lang="fkv">Met tarjoamma</p>
<list><p type="listitem" xml:lang="fin">yksityistä keskustelua taikka sitä yhessä omhaisten kans</p>
<p type="listitem" xml:lang="fin">näköteknistä syynäystä, pruuvausta ja optisten apunevojen passaamista</p>
<p type="listitem" xml:lang="fin">pärjäämisen ja uuesthaan pärjäämisen suunittelun kartottamista ja rakentamista</p>
<p type="listitem" xml:lang="fin">apuvälihneitten pruuvausta ja määräystä ottaen huomihoon Region Norrbottenin osotukset</p>
<p type="listitem" xml:lang="fin">ryhmä- ja kursitoimintaa sulle ja läheisille</p>
<p type="listitem" xml:lang="fkv">informašuunia läheisille, esikoulule ja koulule</p>
<p type="listitem" xml:lang="fin">arkipäivän näkäasiain soveltamista  ja piiiain teknisiä ratkasuja</p>
<p type="listitem" xml:lang="fin">tukikeskustelua</p>
</list><p type="title" xml:lang="fin">Näön heikentyminen</p>
<list><p type="listitem" xml:lang="fin">Näon heikentymisen syy saattaa olla vaurioita silmässä ja silmätauti. Näön heikentymisen krai ei aina ole ratkaseva siihen mitä hankaluuksia saattaa kokea.</p>
<p type="listitem" xml:lang="fkv">CVI – Cerebral Visual Impairment tietää sitä, ette oon vaurioita takasissa näkökanavissa, ja se tietää hankaluuksia tulkata ja oivaltaa näkövaikutelmia. Aivohermon vaurio oon lapsen näön heikentymisen tavalinen syy.</p>
</list><p type="title" xml:lang="fkv">Ota yhtheyttä näköhoitosentraahliin</p>
<p xml:lang="nob"><span type="quote" xml:lang="nob">Osote: Stadsvikens hälsocentral,krs 3
Robertsviksgatan 9 971 89 Luleå</span></p>
<p xml:lang="est"><span type="quote" xml:lang="est">Telefooni: 0920-28 40 50 maanant-tuorest
8.30-10.30</span></p>
<p xml:lang="fin"><span type="quote" xml:lang="fin">SMS: 073-073 28 73 (perruutus sms:n kautta)</span></p>
<p xml:lang="fin"><span type="quote" xml:lang="fin">E-posti: syncentralen@norrbotten.seKotisivu: norrbotten.se/syncentralen Webb:
1177.se</span></p>
<p xml:lang="tur"></p>
<p xml:lang="tur"></p>
<p xml:lang="spa"><em type="italic">norrbotten.se </em></p>
</body></document>
