<document xml:lang="fit" id="no_id"><header><title>Barnets röst</title><genre code="facta"/><author><person firstname="Åsa" lastname="Nyström" sex="f" born="" nationality=""/></author><translator><person firstname="Bengt" lastname="Pohjanen" sex="m" born="" nationality=""/></translator><translated_from xml:lang="swe"/><year>2020</year><wordcount>1262</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>Översättning Barnets röst (1).docx meki.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="swe">Lapsen ääni – minun kieli ja kulttuuri, johonka kuulun Barnets röst – mitt språk och min kulturella tillhörighet</p>
<p><em type="italic">Esipuhe </em></p>
<p><em type="italic">Vuesta 2020 FN:n lapsikonven </em><em type="italic">šuuni oon osa Ruottin lakia. Ruottin kirkossa konve </em><em type="italic">nven </em><em type="italic">šuunin näkökulma la </em><em type="italic">sten oikeuksista </em><em type="italic">oon kauon ollu keskheinen asia. Ruottin kirkon Kirkojärjestyksessä </em><em type="italic">seisoo, ette lapsila </em><em type="italic">oon erityisasema kristinuskon puolela </em><em type="italic">. Met halvama lasten parasta. Ennen jokhaista päätöksen tekoa, niin seurakunnissa ko hiippakunnissa ja riikin tasola, met freistaama analyseerata minkälaisia seurauksia päätös </em><em type="italic">saattaa vaikuttaa lapsile </em><em type="italic">. </em></p>
<p><em type="italic">Lapsikonven </em><em type="italic">šuuni </em><em type="italic">oon </em><em type="italic">selvä siinä </em><em type="italic">kohassa </em><em type="italic">, ett </em><em type="italic">e joka </em><em type="italic">ainualla </em><em type="italic">lapsela, joka kuuluu minuriteettiryhmään, oon oikeus puhua ommaa kieltä, harjottaa ommaa uskontoa ja ottaa ossaa omasta kulttuurista. Se sannoo kans, ette lapsila oon oikeus ilmasta omia käsityksiä kaikissa heitä itteä koskevissa a </em><em type="italic">sioissa, ja </em><em type="italic">ette met raahvaat hääymä kuunela lapsia ennen ko met tehemä heihin vaikuttavia päätöksiä. </em></p>
<p><em type="italic">Osana Luulajan hiippakun </em><em type="italic">n </em><em type="italic">an </em><em type="italic">minu </em><em type="italic">riteettikieliä koskevasta työstä </em><em type="italic">oon suoritettu lastenkonsul </em><em type="italic">t </em><em type="italic">ta </em><em type="italic">š </em><em type="italic">uuni, joka sisältää asian </em><em type="italic">mitä oon olla lapsi, joka puhhu </em><em type="italic">u </em><em type="italic">useampia kie </em><em type="italic">liä ko ruottia ja ellää useamassa </em><em type="italic">ko yhessä kulttuurissa. </em><em type="italic">Meän hiippakunnan eri osien lapset oon saahneet kertoa omista kielistä ja kunka net niitä </em><em type="italic">käyttävä eri yhtheyksissä. Täm </em><em type="italic">ä raportti oon tämän lapsikonven </em><em type="italic">šuuni </em><em type="italic">n seura </em><em type="italic">u </em><em type="italic">sta ja se tarjoaa monta mielenkiinto </em><em type="italic">i </em><em type="italic">sta näkökulmaa kielenkäytöstä, itenttiteetistä ja kulttuurista. </em></p>
<p><em type="italic">Apostooliente </em><em type="italic">kojen </em><em type="italic">kertomuksessa ensimäisestä helluntaista seisoo, ette itte kuki sai omala kielelä kuula Jumalan valtavista teoista. Se oon kehotus meile kans, ette ottaa monikielisyyen toela ja antaa maholisuuen niin lapsile ko raahvaile käyttää ommaa kieltä ko net veisaava, rukkoilevva ja puhuva Jumalasta ja elämästä meän kirkossa. Se oon minun toivomus, ette tämä raportti auttaa hiippakunnan seurakuntia ja kaikki </em><em type="italic">a </em><em type="italic">, joita lasten hyvinvointi kiinostaa, ymmärthään mitä se tietää lapsile, ette ellää, oppia ja leikkiä useamalla ko yhelä kielelä. </em></p>
<p><em type="italic">Åsa Nystr </em><em type="italic">öm, Luulajan hiippakunnan pispa </em></p>
<p>Yhtheenveto</p>
<p>Tämä raportti esittää Luulajan hiippakunnassa 2019-vuen aikana suoritetun lastenkonsulttašuunin, jossa monikieliset lapset oon saahneet kertoa omista monikielisyyttä koskevista kokemuksista erilaisissa yhtheyksissä ja ympäristöissä.</p>
<p>Tausta</p>
<p>Luulajan hiippakunta oon alue, jolla puhuthaan monta kieltä. Täälä oon monta saamenkielistä varieteettiä eustettunna ja moni puhhuu suomea ja meänkieltä hiippakunnan pohjosissa osissa.</p>
<p>Saamenkielessä oon monta erilaista varieteettiä, joissa keskenhään oon eri kielioppi ja kirjakieli. Pohjossaamenkieli oon Sápmin issoin ja tavalisiin Luulajan hiippakunnassa. Luulajansaamenkieli oon kans iso mutta piitimensaamenkieltä ja Uumajansaamenkieltä puhhuu vain harva. Moni näistä varieteetistä oon saanu oman kirjakielen hiljain. Moni vanheemanpuolinen saamelainen ei ole saanu oppia lukheen ja kirjothaan saamenkieltä. Tänäpäivänä monela nuorela saamela oon oikeus oppia saamenkieltä, vaikka se ei aina ole ongelmatonta siksi ko esimerkiksi saamenkieltä ossaavista opettajista oon puute.</p>
<p>Meänkieli oon Tornionlaaksossa puhutun suomenkielen variantti. 1800-luvun loppupuolela ja 1900-luvun alkupuolela ruottinkielestä tuli koulukieli ja meänkieltä syrjithiin Samala meänkieli oon eläny kirkonmenoissa ja sielunhoiossa monessa seurakunnassa, olletikki laestaatialaisen herräyksen sisälä. Moni tämän päivän vanhemmista tuntee epävarmuutta kielensä siirtämisessä lapsile siksi ko net ei koe, ette net itte ossaava sitä kyllin hyvin. Samanaikasesti kirjakieli oon 1980-luvulta kehittynny kirjalisuuen, musikin ja teatterin kautta.</p>
<p>Kuuroutta taikka pahhaa kuulovammaa kärsivät lapset ja nuoret saava tänäpäivänä ussein cochleaimplantaatin (CI), joka oon avuksi, vaikka se ei täysin korvaa menetettyä kuuloa. Net kokeva ussein, ette muut ei käsitä ette heän kuulovamma vieläki oon este, joka vaatii ympäristön soppeutumista. CI:n lisäksi ja sen kans yhessä käytethään kans viittomakieltä ja merkkiä tukena (TSS). Viittomakieli oon oma kieli, jolla oma kielioppi ja TSS vahvistaa puhetta merkkaamalla enniiten merkitystä kantavat sanat.</p>
<p>FN:n lapsikonvenšuunissa sanothaan, ette eetnisheen, uskonthoon ja kielelisheen minuriteethiin taikka alkuperäisväkheen kuuluvilla lapsila oon oikeus omhaan kulttuurielähmään, oman kielen puhumisheen ja oman uskonon harjottamisheen. Lapsia häätyy kuunela ja net pitävä saa’a ilmasta omia käsityksiä heitä itteä koskevissa asioissa. Ruottin kirkon Kirkkojärjestyksessä lapsi saapi erityisen aseman ja siksi jokhaista lapsia koskevaa päätöstä kirkossa häätyy eeltää analyysi mitä seurauksia päätöksellä oon lapsile.</p>
<p>Ruottin kirkko oon monikielinen kirkko ja tänäpäivänä met pyrimä siihen, ette tämä käsitettäs voimavarana meile kaikile eikä käsiteltävänä hankaluuena. 1800-luvun loppupuolela ja 1900-luvun alkupuolela kirkko oli myötä valtion ruottalaistamispyrkimyksissä, mutta meän aikakautena kirkola oon jatkuva työ vahistaaksheen minuriteettikieliä niin valtion ko kirkon puolela. 2009-vuen kielilaki antaa kielelisile minuriteetile ja kuuroile ja kuulovammasille oikeuen oppia, kehittää ja käyttää mainittuja omia kieliä. Tämä koskee erityisesti lapsia. Ruottin kirkossa seurakunnila oon vuesta 2000 selvempi eesvastuu siittä, ette net, jokka puhuva minuriteettikieliä saava maholisuuen kirkonmenhoin, opetuksheen omala kielelä; ja riikin tasola käänethään kirkonmenojärjestyksiä. Aktiivinen sovitustyö suhtheessa aikasemphaan sorthoon jatkuu kans.</p>
<p><em type="italic">Lastenkonsultta </em> <em type="italic">šuuni </em> </p>
<p>Tietty määrä seurakuntia sai tarjouksen olla myötävaikuttamassa konsulttašuuhniin. Näissä seurakunnissa lasten ja nuorten ääniä oon koottu monen eri mallin avula. Ryhmäkeskusteluja ja haastatteluja oon tokumänteerattu ja analyseerattu. Kysymykset oon käsitelheet kieliä, joita lapset ossaava, missä ympäristössä ja kenen ihmisten kans net puhuva eri kieliä ja mitä tuntheita ja asenoitumisia heilä oon ko oon kyse eri kielistä.</p>
<p>Lapset, joita oon puhuteltu, puhuva vähhiinthään yhtä muuta kieltä ruottinkielen rinnala. Kotimaisen minuriteettiväestön kielten lisäksi oli kans muita niin eurooppalaisia ko Euroopan ulkopuolisia kieliä myötä lasten parissa. Yks selvä tutkimuksen tulos oon se, ette ruotti voittaa koulussa mutta muita kieliä ussein puhuthaan sukulaisten kans taikka kotona perheessä.</p>
<p>Lähtien meän analyysistä suhtheessa lasten vastaukshiin met olema muo’ostanheet neljä eri ryhmittymistä kuvataksemme lasten kielenkäyttöä:</p>
<p><em type="italic">Juokseva kieli </em><em type="italic"></em>Lapset, jokka oon osalistunheet tutkimuksheen liikkuva koko aijan eri kielten rajojen yli. Tämä kielen vaihettaminen tapahtuu vaivattomasti ja moni lapsi oon samanaikasesti kaks- taikka kolmikielinen ja niilä oon monta <span type="quote">”pääkieltä”</span>. Vaihtelu riippuu siittä kenen kans puhhuu, mistä puhuthaan ja koska komunikkašuuni tapahtuu. </p>
<p><em type="italic">Sisälepääsy </em><em type="italic">kieli </em><em type="italic"></em>Kielenkäyttö solmiutuu eri yhtheykshiin ja toiminthoin. Tämä johtaa siihen, ette kysheessä olevan kielen kyky maholistaa osalistumisen yhtheytheen taikka toiminthaan – taikka päinvastoin: puutheelinen kielikyky johtaa siihen, ette lapsi sulkeutuu ulos toiminasta. Yks esimerkki oon ko poronhoito eelyttää saamenkielen kyvyn, mikä tekkee hankalaksi osalistua ilman tätä kykyä. Muissa yhtheyksissä ei ole yhtä päivänselvää mitä kieltä pittää käyttää ja kielen vaihtelu tapahtuu toiminan aikana. Ruottalaistamisprosessi oon vieny siihen, ette moni nuori, joka halvaa oppia oman kulttuurin kieltä päästääksheen oman kulttuurin toiminthoin ja yhtheykshiin ei aina saa sitä tukea mitä net toivova koululta ja vanhempien sukupolvelta. Sillä, joka ei ossaa kieltä, ei ole sama ittesthääns selvä oikeus kulttuurisheen itenttiteethiin toisten silmissä. Monikielinen pätevyys oon eelytys elhään monikielisessä ympäristössä. Kielelinen pätevyyen puute riskeeraa sulkemhaan lapsen ulos ei vain omasta histooriasta mutta kans maholisesta tulevaisuuesta, joka sisältää koulutuksen, työn ja elatusmaholisuuet. </p>
<p><em type="italic">Etuoikeuaskieli </em><em type="italic"></em>Tutkimus osottaa, ette se vaikuttaa lasten itenttiteethiin ko ruotiinkielelä oon etuoikeuas suhtheessa muihin kiehliin koulussa. Minuriteettikielet oon pitkän aijan tukittu yksityisheen piihriin ja ruottinkielele oon annettu tulkintaetuoikeus. Se tietää sitä, ette jolla ei ole ruottinkieli pääkielenä joutuu alapauhlaan komunikkašuunin puolela. Monet lapset ilmasevva tämän jännityksen tuntheen ko net oon alkanheet kouhluun eikä osahneet ruottinkieltä kyllin hyvin sanoaksheen mitä net halusit ja tunsit. Monessa taphauksessa se päättee vielä enämpi lapsen huoltajan kannalta. </p>
<p><em type="italic">Majuriteettikieli </em><em type="italic"></em>Lapset, joita tutkimus koskee oon kehittänheet stratekioita muuttaaksheen majuriteetti- ja kotikielen valtasuhtheet. Net tietosesti vaihettavva joskus siihen kiehleen, jota puhekumppani ei ymmärä. Net saattava vastata vaikenemisella. Net saattava freistata voittaa kielikamppailun toisen plaanan puolela oppimalla hankalia sanoja. Net saattava keskittyä yhtheykshiin, missä heän omala kielelä oon etuoikeus ja net saattava kehittää asentheen, joka ilmasee ettei kiinostaa yhtheys ja toiminta, joissa net tunteva olevan kielelisesti alapaulassa. </p>
<p>Kirkon rooli</p>
<p>Aika ajottain monikielinen työ ymmärethään <span type="quote">”pelastaa kielen”</span> – asianna taikka <span type="quote">”tarjota palveluksia muula kielelä ko ruottinkielelä." Nämät molemat näkokulmat ilmineeraava, ette kirkon palkkalaiset pitävä toimia ”nuita muita”</span> kohin, jokka puhuva muita kieliä. Näistä muista tullee seurakunnan hyvien töitten kohtheita.</p>
<p>Toisenlainen, sisältävä näkökulma, oon ko nähhään kirkko kastettujen yhtheisönnä, jolla oon yhtheinen tehtävä. Kastetut oon net ihmiset, jokka puhuva eri kieliä ja tuova myötä erilaisia kulttuuria. Tämä lissää kirkon yhtheistä ossaamista ja rikastuttaa yhtenäisyyttä. Jos ihmisellä oon pääsy omhaan histoorihaan, juuhriin, omhaan kiehleen ja siihen mihinkä itte kuuluu niin se helpottaa elämistä kokonaisena ihmisennä. Kirkko saattaa antaa osansa siihen, ette lapsi joka kuuluu kielelisheen ja kulttuurisheen minuriteethiin kokkee omat juuret arvokhaana ja myöntheisenä omassa elämäshään.</p>
<p>Meänkielennös: Bengt Pohjanen</p>
</body></document>
