<document xml:lang="fit" id="no_id"><header><title/><genre code="news"/><author><unknown/></author><wordcount>524</wordcount><conversion_status type="standard"/><availability><license type="standard"/></availability><origFileName>https://www.isof.se/download/18.a4496a416ad098877618fce/1558353204689/Terhveisi%C3%A4%20Kieliraatista%20KV-1-2019.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="bold">30 </em>kieliviesti 1.2019 </p>
<p>Terhveisiä Kieliraatista</p>
<p><em type="bold">Meänkieli </em></p>
<p><em type="bold">T </em>erhveisiä täältä Kieliraatista Stockhol-mista! Villin hauska ette justhaan sie luet tätä avisia, Kieliviestin ensimäistä numeroa vuona 2019. Sie saatat olla Kielivies-tin vanha lukija, mutta mie olen uusi tässä rollissa ja sentähen haluan tervehtiä sinua ja kertoa vähäsen Kieliviestin meänkielisistä si-vuista, Kieliraatin työstä meänkielen kans ja kans pari sannaa tulevasta. <em type="bold">Meänraation kieliohjelma Kielestä kiini </em>Ensinä katoma vähäsen menheeseen aikhaan. </p>
<p>Vuesta 2009 lähtein Kieliviestissä oon ollu meänkielinen osa. Tänä vuona siittä tullee 10 vuotta ja sitä met varmasti kans huomi-oittema tulevissa numeroissa. Meänkielistä ossaa oon ollu tekemässä moni meänkielen kirjottaja ja viimi ajat sitä oon toimittanu In-ga-Britt Uusitalo. Kiitos Inga-Brittile tehystä työstä! Piiain met kohtaama hänen kans vielä täälä Kieliviestin sivuila hiljeminki eli aina-ki met kohtaama hänen Kielestä kiini -oh-jelmassa! Se onki yks asia minkä kans mieki tehen työtä. Kielestä kiini oon Eva Kvistin vetämä kieliohjelma, joka kuuluu Meänraa-tiossa kerran kuussa. Inga-Britt ja mie istuma paneelissa ja otama Evan kans ylös kiehleen liittyviä asioita ja freistaama vastata raation kuuntelijoitten kysymyksiin ja saaha heät hunteeraahmaan kieliasioita. Jokhaisessa Kie-lestä kiini -ohjelman osassa oon joku teema, mutta ohjelhmaan mennee aina soittaa ja ky-syä meänkielestä ja kertoa omia kielihuntee-rinkia. Kuuntelijat saattava olla myötä ohjel-massa kans vepin kautta.</p>
<p>Kieliohjelmaa oon lähätetty Meänraatios-sa jo monta vuotta ja se oon muuttunu vä-häsen ajan olhoon. Mie itte tulin matkaan kevhäilä 2017 ja sinä aikana meilä oon ollu monta eri teemaa, niinkö esimerkiksi vaali-sanat ja sananparret, mutta kans isompia tee-moja niinkö meänkielen staattys eri yhtheyk-sissä eli minkälaisia kysymyksiä meänkielen kirjakielen kehityksessä oon. Sie saatat kuu-nela joitaki vanhoja Kielestä kiini -lähätyksiä</p>
<p>Meänraation veppisivulta. Uusista lähätyksis-tä sie saat tietää ko kuuntelet Meänraatiota eli seuraat heitä vepilä, Eva Kvist ruukaa tehä sielä mainosta tulevista kieliohjelmista.</p>
<p>Kieliviesti 191.indd 302019-04-26 09:29:55kieliviesti 1.2019 <em type="bold">31 </em></p>
<p><em type="bold">Kieliviestin meänkieliset sivut </em>Näitten Kieliviestin meänkielisten sivujen toimittaminen siirtyy nytten mulle. Minun työ oon meänkielen kielenhuoltaja täälä </p>
<p>Språkrådetissa joka oon meänkielelä Kieli-raati. Tämä työpaikka oon ollu Kieliraatissa nytten yhen vuen ajan, mutta itte kielityö meänkielessä oon tietenki alkanu jo paljon varemin – jo sillon ko meänkielen liike alko vuosikymmeniä sitte. Meänkielen kielen-huoltajan työhon kuuluu antaa neuvoja ja suosituksia kielikysymyksiin meänkielestä ja ette kehittää, olla myötä ja seurata viranom-haisen työtä meänkielen ja muitten kansalis-ten vähemistökielten parissa. Yks työtehtävä oon kans ette levittää tietoa meänkielestä vaikka sillä mallin ette järjestää kieliseminaa-ria ja käyä puhumassa muitten järjestämissä tapahtumissa. Kaikki nämät työt oon vielä aivan alussa mutta saat lukea niistä enämpi sitten tulevissa Kieliviestin numeroissa.</p>
<p>Saat lukea kans muista teemoista jokka liittyy meänkiehleen ja tietenki artikkelia itte kielestä. Tarkotus oon ette Kieliviestis-sä kirjottaa monet eri kirjottajat. Se oon yks malli ottaa framile erilaisia teemoja, ääniä ja perspektiiviä. Hiljemin Kieliviestin nume-roissa sie saat lukea esimerkiksi variaatiosta meänkielessä, kirjakielen kehityksestä, kielen revitaliseerinkiotheista ja siittä minkälaista työtä oon meänkielisen tekstin toimittami-nen valh miiksi kirjaksi asti. Tässä numerossa erityis asiantuntija Kirsti Aapala kirjottaa suo-men murtheitten sanakirjatyöstä, joka oon saanu alkunsa jo 1800-luvula. Meänkielen perintheinen puhuma-alue Pohjos-Ruottissa oon ollu matkassa ko kielen variaation koko-ajat oon kiertänheet ja koohneet materiaalia eri puolilta kielialuetta.</p>
<p>Jos sulla oon iteoita, ehotuksia eli kysy-myksiä jokka koskee meänkieltä eli vaikka</p>
<p>Kieliviestin artikkelia, niin älä eppäile ottaa yhteyttä! -</p>
<p>Elina Kangas meänkielen kielenhuoltaja, Kieliraati</p>
<p>E-posti: elina.kangas@sprakochfolkminnen.se</p>
<p>Mupiili: 070 491 2077</p>
<p><em type="bold">Elina Kangas </em></p>
<p>Kieliviesti 191.indd 312019-04-26 09:29:55</p>
</body></document>
