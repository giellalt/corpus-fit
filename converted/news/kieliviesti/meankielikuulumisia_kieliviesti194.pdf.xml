<document xml:lang="fit" id="no_id"><header><title/><genre code="news"/><author><unknown/></author><wordcount>343</wordcount><conversion_status type="standard"/><availability><license type="standard"/></availability><origFileName>https://www.isof.se/download/18.5245cbc716f848b2cc62970/1578488556069/Me%C3%A4nkielikuulumisia_Kieliviesti194.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">30 </em>kieliviesti 4.2019 </p>
<p>Kieliraatin meänkielikuulumisia</p>
<p><em type="bold">Meänkieli </em></p>
<p><em type="bold">K </em>ieliviestissä oon kymmenen vuotta ollu matkassa pieni osa, jossa päästethään meänkielisiä artikkelia. Meänkielisen osan retaktöörinä aikasemmin oon olheet </p>
<p>Harriet Kuoppa, Regina Veräjä ja Inga-Britt</p>
<p>Uusitalo. Artikkelia oon kirjottanheet ai-jan saatossa monet muutki kirjottajat, jotka oon tänäki päivänä aktiivisia ja tekevät työtä meänkielen kans. Vuesta 2019 lähtein Kieli-viestin meänkieliset artikkelit oon pantu kans</p>
<p>Isofin kotisivule, niin ette net mennee lukea vaikka ei oliskaan prenymeerannu itte aviisia.</p>
<p>Joitaki artikkelia oon kans käänetty ruottiksi.</p>
<p>Tämä oon tämän vuen viiminen Kieliviesti.</p>
<p>Samala tämä oon neljäs Kieliviesti jossa mie olen ollu retaktöörinä. Tämä alku Kieliviestin kans oon ollu oikein hauska ja mielenkiinto-nen. Jos sulla oon toihveita Kieliviestin artik-kelista eli haluaisit itte kirjottaa jostaki kieh-leen ja kielenhuolthoon liittyvästä teemasta, niin ota yhtheys ja selitä sinun itea!</p>
<p>Yhestoista päivä marraskuuta 2019 Isof ja</p>
<p>Kieliraati järjestit meänkielen seminaarin Up-psalassa. Seminaaripäivä oli oikhein mukava ja lykästynny. Meininki oon ette seminaari järjestethään kerran vuessa ja ette sen paikkaa vaihetethaan. Nyt ensimäiselä kerrala Upp-salassa paikala oli yhtheensä 76 ihmistä ko met laskema kans sen pienimän viehraan jo ei ollu vielä täyttäny ees puolta vuotta ja kans net UR:n työntekijät jokka olit paikan päälä filmaamassa. Ohjelmassa oli esitelmiä ja kes-kusteluita meänkielen tialektista, minuriteet-tikielityöstä Luulajan kunnassa, meänkielen aktiviteetista Uppsalassa ja Tokholmissa, ja sitte kans nuorten raahvaitten kokemuksia siittä minkälaista oon oppia meänkieltä. Sai-ma kans kuula mitä Isofissa oon menossa just nyt ja minkälaista materiaalia Isofin kansan-perintheen arkkiivissa oon. Tässä seminaaris-sa osa ohjelmasta oli ruottiksi ja osa meänkie-lelä. Yks esitelmistä oli kvääninkielinen filmi.</p>
<p>Siinä kväänin kielen ekspertti Anna-Kaisa</p>
<p>Räisänen selitti kväänin kielen tilantheesta ja olletikki revitaliseerinkiotheista Porsangin kunnassa Norjassa. Hänen rypriikki oli sem-monen johon moni haluais saaha vastauksen: ”Kunka saaha lissää puhujia pienele kiele-le?”. Tässä Kieliviestin numerossa sie saat-ki träänata vähäsen kväänin kieltä ja lukea</p>
<p>Anna-Kaisan esitelmän. Artikkelin norjan-kielisen käänöksen löyät kans vepiltä. Muut seminaarin esitelmät tullee UR:n kotisivule hiljemin ens vuen puolela.</p>
<p>Oikein hyvvää loppuvuotta kaikile Kieli-viestin lukijoile ja kans mukavaa ja rauhalista semestinaikaa jos teilä semmonen oon tiossa!</p>
<p>Muista seurata meän kotisivua isof.se/mean-kieli ja sosiaalista meetiaa instagram.com/kieliraati. -Kirjottaja oon meänkielen kielenhuoltaja Kieliraa-tissa.</p>
<p><em type="bold">Elina Kangas </em></p>
<p>Kieliviesti 194.indd 302019-12-16 16:16:46</p>
</body></document>
