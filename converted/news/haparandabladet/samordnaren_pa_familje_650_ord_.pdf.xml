<document xml:lang="fit" id="no_id"><header><title/><genre code="news"/><author><unknown/></author><wordcount>528</wordcount><conversion_status type="standard"/><availability><license type="standard"/></availability><origFileName>/Users/ttr000/git/giellalt/lang-fit/misc/bengt/haparandabladet/Samordnaren på familje(650 ord).pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Perekeskuksen koortinaattori sannoo ittensä irti <span type="quote">”Mulla ei ole pätevyyttä hoitaa teini-ikäsiä”</span> MATARINKI <em type="bold">– Mulla ei ole pätevyyttä hoitaa teini-ikäsiä. Siksi mie olen tahtonu virkavaphautta. Ko lasten- ja koulutusjohtaja Lena Hannu, minun päälikkö, ei myöntäny mulle virkavaphautta niin mie olen sanonu itteni irti. Näin sannoo Sofi Wiippa Lahti, esikoulunopettaja ja Mataringin perekeskuksen koortinaattori. </em>Mataringin perekeskus alotti toimensa kevväilä 2014 KDpolitiikon, Helena Haapaniemen, alotheesta. – Aatos oli, ette perekeskus oon auki kaiken ikäsille. Mie tiän, ette se oon toiminu hyvin pieniimille ja niitten vanhemmille. Nyt mulla ei ole niin tarkkaa tietoa, mutta mie olen käsittänny, ette muutoksia oon tulossa. Mie ossaan vain sanoa, ette muutoksen häätyy tapahtua varovin käsin, Minun toivomus oon, ette tästä tullee hyvä jatkossaki, sannoo Helena Haapaniemi. <em type="bold">Politiikkojen rolli </em>Ko se saapi tietää, ette johtoroikassa istuu kaks politiikkoa – Åsa Alentalo (KD) lasten- ja koulutuslautakunnan jäsen ja varapuhheenjohtaja – se samoten ko muutki, joitten kans Haaparannanlehti oon puhunu, mennee hunteeraavaksi. – Häätyvätkös politiikot toelaki mennä niin suohraan johthaan töitä. Se vaikuttaa kummalta, se sannoo. Häätyy senki sanoa, ette lasten- ja koulutuslautakunta oon perekeskuksen päämies. Politiikkojen rollista Lena Hannu sannoo, ette net oon siksi myötä ko perekeskustaa hoiethaan projektinna ja ette tässä oon kysymys siittä, ette net vain puuttuva sen pääsuuntauksheen. </p>
<p>Näin kunnanraati Tomas Mörtberg huomauttaa koko hommasta: – Perekeskuksen aatos oli ottaa vastun kaikenikäsistä, äskensyntynheistä teini-ikäshiin. Tänäpänä perekeskus toimii vain avoimenna esikouluna 15 tiimaa viikossa. <em type="bold">Oon kuttunu Mörtbergin </em>Ko Sofi Wiippa Lahti saapi tietää mitä Mörtberg oon sanonu niin se reakeeraa sanomalla, ette perekeskus oon auki 20 tiimaa viikossa ja ette ylijäämää aikaa käytethään toimen suunittelhuun ja hallinolisheen puohhaan ja markkinointhiin. Paikkojen korjaaminen ja materiaalin hoito kuuluu kans hänen työhön. – Mie olen kuttunu sen tänne, tulla käyhmään meilä perekeskuksessa. Se oon aina helpompi jos omin silmin näkkee ja sillä mallin saattaa saa’a käsityksen, Sofi Wiippa Lahti meinaa. <em type="bold"><span type="quote">”Suojela”</span> </em>Maakäräjät oon kans myötä projektissa. Näin sannoo terhveyskeskuksen päälikkö Elisabeth Eero: – Perekeskus oon toelaki jotaki omaperästä toimintaa, jota meän pittää suojela. Sofi Wiippa Lahti oon tehny mahottoman hyvvää työtä. Monet kunnat oon katheelisia meile perekeskuksesta. Oon kysymys etukätheen ehkäsevästä työstä ja aijoissa huomattavista ongelmista. Sen etuja näkkee piiain vasta pitkän aijan päästä. – Vanhemmila oon tarvetta tulla porisheen. Jos häätyy niin Sofi lähättää net etheen päin, mutta tästä alethaan. Olis villin surkeata jos huononis. Sofi viittaa siihen, ette oon jo olemassa toimiva työ teiniikäsille vaphaan aijan viettämisen talossa. – Miksis ei oteta vaaria persunaalin ossaamisesta ja kehitetä teemailtoja Fripessä. </p>
<p><em type="bold">Jatkuvaa tointa </em>– Tämä oon projekti ja Sofi Wiippa Lahti oon palkattu joulukuun viimisheen päihvään, mutta toivomus oon, ette toimi jatkaa. Vuele 2016 oon päätetty, ette perekeskus häätyy kans pittää yhtheyksiä semmoshiin vanhemphiin, joila oon vähän vanheempia lapsia. – Meän toivomus oon, ette Sofi olis jääny ko se oon saanu vallan hyvän alun. Met freistaama ratkasta sen niin, ette toimi jatkuu ja toivoma, ette se tapahtuu yhtä hyvälä mallila. Mie toivon kans, ette vanhemmat ja lapset jatkossaki tuleva keskuksheen. <em type="bold">Bild: Sofi Wiippa Lahti2-MB.jpg </em>173 </p>
<p><em type="italic"></em>FI Sofi Wiippa Lahti jääpi Mataringin perekeskuksen koortinaattoriksi huhtikuun lophuun. Epäselvyyksiä suuntauksen jatkosta annethaan syyksi ette se heittää. <em type="bold">Bild: Familjecentralen2-MB.JPG </em>82 </p>
<p>Marianne Berglund, namn FI Perekeskuksen toimi oon ollu hyvä ja elävää. Siittä kaikin oon sammaa mieltä.</p>
<p>Meänkielennös: Bengt Pohjanen</p>
<p>Ekale: Perekeskus uutheen suuntauksheen</p>
</body></document>
