<document xml:lang="fit" id="no_id"><header><title/><genre code="news"/><author><unknown/></author><wordcount>343</wordcount><conversion_status type="standard"/><availability><license type="standard"/></availability><origFileName>/Users/ttr000/git/giellalt/lang-fit/misc/bengt/haparandabladet/Släpper kor och konsthall.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Laskee lehmiä ja uutisia taitheen näyttelyhallista</p>
<p>"Tullee olheen kukkia lehmitten vanhoissa vesikupissa”</p>
<p>YLIKUKKOLA</p>
<p><em type="italic">Luova </em><em type="italic">puntipariskunta </em><em type="italic">Åsa ja </em><em type="italic">Per </em><em type="italic">Pesul </em><em type="italic">a </em><em type="italic">antava </em><em type="italic">nyt </em><em type="italic">uutisen </em><em type="italic">tulevan </em><em type="italic">pyhä </em><em type="italic">sai </em><em type="italic">jan </em><em type="italic">lehmän </em><em type="italic">- ja </em><em type="italic">vasikanlaskemisesta </em><em type="italic">Ylikukkolassa </em><em type="italic">. </em></p>
<p><em type="italic">– </em><em type="italic">Meän </em><em type="italic">vanhaasta </em><em type="italic">navetasta </em><em type="italic">tullee </em><em type="italic">näyttelyhalli </em><em type="italic">valokuvanäyttelylle </em><em type="italic">” </em><em type="italic">Maa </em><em type="italic">, </em><em type="italic">jonka </em><em type="italic">hään </em><em type="italic">peri”, </em><em type="italic">sannoo </em><em type="italic">perijä </em><em type="italic">itte </em><em type="italic">– Per </em><em type="italic">Pesula </em><em type="italic">. </em></p>
<p>Maanpruukaripariskunta Per ja Åsa Pesulan lehmänlaskeminen Ylikukkolassa viekottellee jonku vuen takkaa nuin tuhanen ihmistä suuren navetan aijale. Nuin 80 lehmää ja nuorukaista ja 20-30 vasikkaa laskethaan tänä vuona vaphaasti nykhiin laitumille.</p>
<p>Tapahtumaa isonethiin menheenä vuona puntimarkkinaksi, ko talonpaikan puoji tarjosi Tornionlaakson ja itäsen Norrbottenin paikalisia tuotheita.</p>
<p>Tulevanna pyhäsaikana, 27.-28. toukokuuta, oon taasen laskemisen aika eikä Pesulan pariskunta ole laiskutellu uusien aatosten hoksauksien puolela.</p>
<p><em type="italic">Taitheen </em><em type="italic">näyttelyhalli </em></p>
<p>Vanhaasheen navethaan auasthaan, nähkääs, taitheenhalli <span type="quote">”Navetta”</span> näythään valokuvanäyttelyä <span type="quote">”Maa, jonka hään peri”</span> ja sen hommaava Anders Alm ja Marianne Söderberg.</p>
<p>– Näyttelyä oon aikasemmin näytetty Norrbottenin ja Västerbottenin museoissa, Åsa Pesula selittää talonpaikan naamakirjasivula.</p>
<p>Kuluvan viikon aikana Åsa oon sen lisäksi ollu täyessä vauhtissa luomassa omanlaista lehmänkantturaa ja se oon jo saanu aikhaan arvailuja kotisivula: <span type="quote">”Åsan isoformaattinen kissa, sisäsiittonen aasi vai vanhaa hännätön maitopänikkä…”</span></p>
<p><em type="italic">Äijitaakis </em><em type="italic">ja </em><em type="italic">helppoheikkiä </em></p>
<p>Valokuvanäyttelyn krunni oon aikasemmin julkastu kirja kolmen polven Pesuloista, jokka oon hoitanheet talonpaikkaa Pesulas Lantbruk. Joku vuosi aikaa Pesulan pariskunta alko tekheen rypsiöljyä kans.</p>
<p>Kotisvula luvathaan kans <span type="quote">”äijitaakista”</span> molempinna päivinä ja <span type="quote">”paljon konheita”</span> eri firmoista plus <span type="quote">”kaikkia muita helppoheikkiä, jokka myyvä kaikkia taihvaan ja maan välistä”</span> ruokaa, slöitikäsityötä ja paljon muuta.</p>
<p>Myötähommaavanna tässä mainos-suunatussa tapahtumassa oon kans Norrmejerier.</p>
<p>– Laitumille laskeminen antaa norlantialisile lissää tietoa siittä mistä maito tullee ja miksi elävän Norlannin vaaliminen oon tärkeätä. Se lissää tietoa miksi oon tärkeätä valita 100 prosenttia norlantilaista meijerihyllyltä, selittää Johanna Cory, joka projektijohtaa eri paikkakuntien laitumille laskemista. Avisi-ilmotuksessa se ilmottaa, ette hään hoitaa 20. laitumelle laskemisen sisältöä. Menheenä vuona tuli suunile 20.000 kattojaa eri laitumille laskemishiin. Keskikävijä oon 35 – ikänen vaimonpuoli – ja sen följyssä oon keskimäärin 2,1 lasta.</p>
<p>FI Lehmistä ja vasikoista, joita laskethan vaphaiksi Pesula Lantbrukissa, oon menheinä vuosina tullu oikein kansanjuhla. Menheinä vuosina tuhansia kattojia oon tehny vaelusmatkoja tänne.</p>
<p>Meänkielennös: Bengt Pohjanen</p>
<p>EKALE: Lehmänlaitumista kansanjuhlaa</p>
</body></document>
