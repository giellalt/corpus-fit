<document xml:lang="fit" id="no_id"><header><title/><genre code="news"/><author><unknown/></author><wordcount>440</wordcount><conversion_status type="standard"/><availability><license type="standard"/></availability><origFileName>/Users/ttr000/git/giellalt/lang-fit/misc/bengt/haparandabladet/Vill stoppa bedrägerier riktade mot äldre.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Halvaa topata luntreijaukset ikkäintyviä vasthaan <span type="quote">”Sitä halvaa uskoa ihmisistä hyvväää”</span> HAAPARANTA <em type="bold">Pansuunilla oleva polisi Ola Backe oli toissa keskiviikkona kuttuttu Haaparannan pansunääriföreninki SPF:n puhhuun arkipäivän turvasta ja kunka ikkäintyvät parhaiten saattava suojela itteä. </em>Kolmisenkymmentä SPF:n jäsentä oli lähteny kaupunkintalole kuuntelheen puhetta arkipäivän turvasta. Se oon asia, joka SPF:n puhheenjohtaja Lisa Lindgrenin mielestä oon vallan aijankohtanen ko aattelee ikkäintyvvä ryhmää, joka oon joutunu lissäintyvän vaaran kohtheeksi. Polisi ilmottaa tuon tuostaki luntreijarista, jokka menevä ikkäintyvien ihmisten tykö ja sanova olevansa jopa polisia, kotipalveluväkeä ja sähkömiehiä ja kukanmyyjiä – maholistaaksheen pääsyn sisäle varasthaan. <em type="bold">Luutalukku otettu käytöstä </em>Äsken pansuunile jääny, Ola Backe, joka oon 45 vuotta ollu polisin hommissa, selitti missä enniin osa vaaroista piilee ja kunka parhaiten saattaa välttää vaaraa. Paikat ja tilasuuet, joita se mainitti erityisesti vaaralisiksi, oon muun rinnala pankkomatit, pankot ja puojit. Mutta se varotti kans telefooni- ja taattorikoijarista ja vieläpä itenttiteetintekijöistä. – Ei tartte puhua telefoonimyyjien kans eikä muitten, joita ei tunne, ole ko panna lyyrin pääle. Eikä auasta meiliä, jokka tuntuva kummilta, sano Backe ja kehotti kaikkia olheen erityisesti varovaisia anthaan henkilö- ja pankkotietoja. <em type="bold">Tirkkireikä ja leki </em>Muita neuvoja: älä piä paljon rahhaa kotona, piä ulko-ovi lukussa, hommaa tirkkireikä ja turvavilja ulko-ovheen, pane turvavilja kiini ennenkö aukaset, älä päästä outoja ihmisiä sisäle ja vaai lekitimasuuni tuntemattomilta. – Sitä halvaa uskoa hyvvää ihmisistä, mutta kaikin ei ole hyviä. Jos joku soittaa ovea ja sannoo, ette se aikoo tehä jonku instalasuuni niin sano, ette sie soitat ja tarkistat, ja käske niitten oottaa ulkopuolela. Jos niilä oon pahat aikomukset net kyllä katoavva, se sano ja varotti tuntemattomista, jokka tuleva tahthoon klasin vettä. <em type="bold">Ilmineeraavat kukat </em>Sen mielestä monet varkhaat oon kälmiä ja tutkiva ensin paikan ennen hyökkäystä. – Jos asunon ulkopuolela oon potkupyörä, klasissa pelarkuunia ja raatiukanava oon P1:llä, niin se ilmineeraa, ette asunossa assuu ikkäintyviä ihmisiä, sano Backe, joka kans propakeerasi hyviä suhtheita kranhiin. – Jos reisaa poijes hyvä kranniyhtheistyö oon parempi ko hällyytykset, lukut ja muut. Taho krannin othaan postin sisäle, kastelheen kukkia, viehmään ja nouthaan roskatynnyrin ja niin poijes päin, Ola Backe neuvo. Lisa Lindgren passasi kans puhhuun SPF:n tulevan opintokerhon puolesta, <span type="quote">”Älä freistaa minua luntreijata”</span>, joka antaa lissää tietoa siittä kunka sitä ikkäintyvänä saattaa suojata itteä koijauksilta. MEKI Vardagstrygghet ny Pirita Jaako, 2016-04-25 16.58 Sidan 1 av 2 <em type="bold">Bild: Vardagstrygghet 20160420_13-32-27ES kopia.jpg </em>153 </p>
<p><em type="italic"></em>FI_Pansuunilla oleva polisi Ola Backe kehotti SPF-pansunääriä, ettei päästää tuntemattomia ihmisiä sisäle, ja olheen varovaisia it-tietojen antamisessa. <em type="bold">Bild: Vardagstrygghet20160420_13-48-11ES.jpg </em>186 </p>
<p>Eva Spiik, namn FI Ikkäintyvistä ihmisistä oon tullu vaaranalanen väkiryhmä varkhaitten ja luntreijaritten takia. Ja potkupyörä taikka rylattori kotipaikan ulkopuolela oon selvä ilmineerinki siittä, ette asuonossa assuu ikkäintyvä ihminen. MEKI Vardagstrygghet ny Pirita Jaako, 2016-04-25 16.58 Sidan</p>
<p>Meänkielennös: Bengt Pohjanen</p>
<p>EKALE: Polisipansunääri varotti muita pansunääriä</p>
</body></document>
