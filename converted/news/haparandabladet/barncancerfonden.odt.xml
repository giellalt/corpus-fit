<document xml:lang="fit" id="no_id"><header><title/><genre code="news"/><author><unknown/></author><wordcount>382</wordcount><conversion_status type="standard"/><availability><license type="standard"/></availability><origFileName>/Users/ttr000/git/giellalt/lang-fit/misc/bengt/haparandabladet/Barncancerfonden.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Hyväntekijät pyöräilevvä</p>
<p><span type="quote">”Rintaa lämmittää”</span></p>
<p>HAAPARANTA</p>
<p>Kiirastuorestain iltapäivä oli hullun tekevä Ica:n etuhallissa.</p>
<p>Team Rynkeby – järjestön pyöräilijät kokoavva rahhaa Barncancerfondenhiin kahen rathaan ja neljän jalan päälä.</p>
<p>Haaparannanlehti ja misunäärit saava yllättävän ihmisyyen oppitiiman.</p>
<p>Rynkeby – aatos tullee alunperin Tanskasta, mutta se oon vuesta 2002 kasunu pohjosmaiseksi ilmiöksi.</p>
<p>Missä Luulajan polisit Jan Lundmark ja Petra Freudenthal osalistuva Malmö-osaston eustajinna.</p>
<p>– Valitettavasti Pohjos-Ruottissa ei ole kerhoja. Mutta mie olen kotosin Ystadista niin luonolinen kytkintä oon olemassa, selittää Petra.</p>
<p>Freudenthal oon vaikuttava hyväntekijä muila puolila kans.</p>
<p>– Minun työssä mie kohthaan paljon ihmisiä ja elläimiä, jokka varisevva systeemin toolien välistä, se kertoo.</p>
<p>Petra Freudenthal esittää haittavia tosiasioita.</p>
<p>– Häätyy sanoa, ette tavalisimat lahjottajat oon ihmiset, joila ittelä oon taikka oon ollu hankaluuksia. Tänä päivänä tuli esimerkiksi ensimäinen lantti henkilöltä, jonka läänin polisit tunteva hyvin.</p>
<p>Keski-ikäset vaimot, <span type="quote">”kulttuuritätit”</span> ja pansunäärit oon hööliä antajia. Miehet, jokka oon 30. ja 50. välilä ei osalistu paljon ollenkhaan.</p>
<p>Keskelä juttelua tapahtuu jotaki, mikä muuttaa Freudenthalin teesit ilmestykseksi ja kivitauluksi. Jan Lundmarkin rahakukkarolle astuu se nuori vaimonpuoli joka kerjää sisäovien välissä ja se pannee aikamoisen osan päivän kootuista lantista rahakukkarhoon. Seurakunta vaikenee ja älyää mitä osottamolla tapahtuu ja sitä seuraa kuvvaaminen.</p>
<p>Ihmisennä olemista</p>
<p>Tämä nuori vaimo, kotisin Rymäniästä, kirjottaa koko nimensä allekirjotetun kirjotuskirhjaan.</p>
<p>– Mutta kaikin sanova minua Anaksi, se sannoo englanniksi ja hymmyillee arasti.</p>
<p>Stokholmari Mats Eriksson oon selskaapin työhevonen, joka istuu ja polkee motsuunihoijiksi muutettua italialaista raceria. Kyynelheet kohta tuleva ko se ottaa puhheeksi.</p>
<p>– Tämä oli tämän päivän anti. Rintaa lämmittää. Erikssonin innotus oon peräsin elämän koettelemuksista ja pienen liikheen hoitamisesta.</p>
<p>Yheksän nappia</p>
<p>Mats Eriksson sai 2011 kunniaosotuksen <span type="quote">”Årets lobbyist”</span> sen jälkhiin ko se oli tehny riikinkattavia kiertoreisuja monena vuona aleman ravintolamomsin puolesta. Tiet yhyit esimerkiksi tämän jutun kirjottajan kans Mataringin markkinoila 2012.</p>
<p>– Se reisu opetti mulle paljon. Jolle olkapäitä kohhautethaan suurissa kaupunkissa saattaa pienimissä paikkakunnissa olla elintärkeä päätös.</p>
<p>Puhheessa ollen siittä, mitä saathiin kokhoon, Eriksson soittaa puojin kokkouksen jälkheisennä päivänä.</p>
<p>– Met saima kokhoon 4.500 kruunua Barncancerfondenhiin. Ei lainkhaan paha, häh?</p>
<p>Ko kauppamies Kåre Mogemark oli luvanu antaa yhtä paljon ko Team Rynkeby saapi kokhoon niin koko rahasumma oon peräti 9.000 kruunua.</p>
<p>Ja reisu jatkuu.</p>
<p>Bild: God sak2.jpg  97</p>
<p>Lasse Stenman, namn</p>
<p>Fi Ihmiset, joila oon samat tarpheet, mutta eri eelytyksiä. Vasemalta: Jan, Ana, Mats ja Petra.</p>
<p>Meänkielennös: Bengt Pohjanen Ekale: Rintaa lämmittävvä työtä lasten hyväksi</p>
</body></document>
