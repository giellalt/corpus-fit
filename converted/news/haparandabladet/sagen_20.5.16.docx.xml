<document xml:lang="fit" id="no_id"><header><title/><genre code="news"/><author><unknown/></author><wordcount>414</wordcount><conversion_status type="standard"/><availability><license type="standard"/></availability><origFileName>/Users/ttr000/git/giellalt/lang-fit/misc/bengt/haparandabladet/sågen 20.5.16.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="italic">Lisette Olsson, lång </em></p>
<p>Net pitävä tekemisen perimätietoa elossa</p>
<p>Raaka-aine nouethaan saaren mettästä</p>
<p>SEITTENKAARI</p>
<p><em type="italic">Moni </em><em type="italic">ei </em><em type="italic">ennää </em><em type="italic">hallitte </em><em type="italic">perittyä </em><em type="italic">konstia </em><em type="italic">kunka </em><em type="italic">puuvenettä </em><em type="italic">teh </em><em type="italic">h </em><em type="italic">ään </em><em type="italic">. Mutta </em><em type="italic">nyt </em><em type="italic">kaheksan </em><em type="italic">miehen </em><em type="italic">roikka </em><em type="italic">Seittenkaarela </em><em type="italic">tekkee </em><em type="italic">uutta </em><em type="italic">puuvenettä </em><em type="italic">pittääksheen </em><em type="italic">ossaamisen </em><em type="italic">elossa </em><em type="italic">. </em></p>
<p>Värstassa, jossa tehhään venettä, haisee terva. Vasaran hakkaava ääni jymisee, venettä pykäthään täyttä vauhtia.</p>
<p>Aatos synty menheen vuen alussa ja toukokuussa alotethiin kokoamhaan tavaraa venettä varten, se tietää puutavaraa.</p>
<p>– Met aloima menheenä vuona toukokuussa, selittää Peter Karbin, yks pykimiehistä.</p>
<p>Puutavara oon kuusta ja sitä oon nouettu saaren mettästä. Puun ranko ei ole ainua tavara, jota käytethään tekemisheen. Puun juuret oon aivan passelia emäpuun tavaraa, venheen sölkärankaa ja kaarta, venheen rankoa. Juuren kaareva muoto oon hyvvää emäpuun ja kaaren passimallia.</p>
<p><em type="italic">Uumajasta </em><em type="italic">ottanheet </em><em type="italic">apua </em></p>
<p>Koko projektin apua antavanna ohjausmiehenä oon ammattissa puohaava venheentekijä ja timperi Thomas Distler Uumajasta.</p>
<p>– Semmosia jokka tekevä tällä mallin ei ennää ole monta. Oon joitaki harvoja kylien perilä jokka ossaava, sannoo Thomas Distler.</p>
<p>Yks niistä oon tietenki Lennart Svedlund, jota Haaparannanlehti potreteerasi 2014. Se tekkee vielä puutöitä mutta oon pannu venheentekemisen kinthaat hyllyle. Tähhään tämän päivän venheenrakentamisprojekthiin se oon lainanu joitaki työkaluja ja käypi aina joskus kattomassa venheen rakentamista. Sillä oon monta vinkkiä ja neuvoa antaa.</p>
<p>Thomas selittää tarkasti mitä proseshiin kuuluu. Ensin häätyy lähteä ulos kokoamhaan tavaraa mettästä, sitte häätyy sahata, muokata, mookata ja tervata. Emäpuu, kaari, reilinki ja piiain seilit. Sitte oon <span type="quote">”vain”</span> panna likhoon. Vene oon rakenettu neljästä eri materiaalista, rangon puusta, rautanaulasta joka pittää kaiken puutavaran paikoihlaan ja poronkarvala terotettua tervaa tekkee venheen pitäväksi.</p>
<p><em type="italic">Tavaran </em><em type="italic">paasaus </em></p>
<p>Värstan ulkopuolela oon pitkämallinen, neliskantilinen loova pirstakaminin päälä.</p>
<p>Se oon paasiloova, jolla ei ole mithään tekemistä musikin kans, se oon <span type="quote">”höyrysauna”</span> jossa mallistethaan venheen puutavaraosat. Puutavara panhaan paasiloohvaan ja ikkuna panhaan kostheila rievuila kiini. Vettä täynä olevan loovan alla piethään tulta ja niin lämmin höyry nousee paasiloohvaan ja tekkee tavaran pehmeäksi ja mallittavaksi.</p>
<p><em type="italic">Isohkon </em><em type="italic">venheen </em><em type="italic">suunittelut </em></p>
<p>Venheen pittuus oon 5,5 metriä ja se oon pienoismalli siittä venheestä, joka oon 13 metriä pitkä ja josta piiain tullee seuraava projekti.</p>
<p>– Toivomus oon rakentaa isohkon venheen, sannoo Peter Karbin.</p>
<p>Venheen vetheenlaskemisen päivää ei ole vielä päätetty mutta jos kaikki mennee niinku oon hunteerattu neitsymatka oon kesälä ja silloin ihmiset saattava kattoa käsityötä.</p>
<p>– Tarkotus oon, ette se pyssyy veen päälä, sannoo Peter Karbin.</p>
<p><em type="italic">Bild: 160428- Båtbyggarverkstad Seskarö20160428_10-56-50LO.jpg </em>144 </p>
<p><em type="italic">Lisette Olsson, namn </em></p>
<p>FI Thomas Distler ja Peter Karbin paneva yhessä kaarta paikoihleen.</p>
<p><em type="italic">Bild: 160428- Båtbyggarverkstad Seskarö20160428_10-56-07LO.jpg </em>73 </p>
<p><em type="italic">Lisette Olsson, namn </em></p>
<p>Kaarta saattaa sanoa venheen rangoksi ja emäpuuta sen sölkärangaksi.</p>
<p>Meänkielennös: Bengt Pohjanen</p>
<p>EKALE: Venheentekoa elvytethään</p>
</body></document>
