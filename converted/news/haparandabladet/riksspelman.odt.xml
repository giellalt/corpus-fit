<document xml:lang="fit" id="no_id"><header><title/><genre code="news"/><author><unknown/></author><wordcount>258</wordcount><conversion_status type="standard"/><availability><license type="standard"/></availability><origFileName>/Users/ttr000/git/giellalt/lang-fit/misc/bengt/haparandabladet/Riksspelmän.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>nd, lång</p>
<p>Neljäle riikinpelmannille jaethaan kulttuuripalkinto</p>
<p><span type="quote">”Levittävvä ja elävöittevä kansanmusikkia”</span></p>
<p>TORNIONLAAKSO</p>
<p>Riikinpelmannit Fredrik Hangasjärvi, Pajalasta, Daniel Wikslund, Tjautjaksesta, ja Svante Lindqvist ja Göran Eriksson, Luulajasta, saava palkinon heän elämänaijan kestänheestä Norrbottenin kansanmusikin innotuksesta.</p>
<p>Sparbanken Nord jakkaa näile neljäle mainitun pankon kulttuuripalkinon.</p>
<p>– Net pitävä huolta Norrbottenin musikkiperintheistä ja net tekevä korvaamatonta työtä levittääksheen ja elvyttääksheen meän kansanmusikkia, sannoo Gunnar Eikeland, Sparbanken Nordin vt.</p>
<p>Svante ensin</p>
<p>Sen lisäksi sanothaan, ette vuen kulttuuripalkinon saajat pellaava vaikutettuina ruottalaisesta, suomalaisesta ja saamelaisesta perintheestä. Kaikin oon riikinpelmannia, mikä oon kunnianosotus, jonka saavuttaa ko oon pelanu arvostelulautakunnale ja niiltä saanu heän korkeiman hyväksynnän.</p>
<p>Göran, Svante ja Daniel pellaava fiulia, Fredrik kaksrivistä duurisoittopeliä. Svante Lindqvist oon aikasemmin saanu villin harvinaisen kultamerkin – kunnon kunnianosotuksen.</p>
<p>Kuten muutki Svante tykkää, ette se oon hullunhauskaa ko kansanmusikki saapi huomiota. Itte hään oon vanhiin läänin riikinpelmannista. Se hänestä tuli jo 1977.</p>
<p>Arvokhaita panoksia</p>
<p>Palkinonjakajanna oli Gusten Granström, Sparbanken Nordin puhheenjohtaja, pankon vastuumieskokkouksessa, tuorestaina 14. huhtikuuta Piitimessä.</p>
<p>Tämä tällä hetkelä aijankohtanen palkinto oon jaettu vuesta 2004 ihmisille taikka föreninkile. Se annethaan arvokhaista panoksista Norrbottenin kulttuurielähmään.</p>
<p>Eeliset palkinonsaajat oon seuraavat:</p>
<p>2004  Albert Falk, jäätaiteilija, Jällivaara</p>
<p>2005  Ingela Bergman, Hopeamuseo, Arjepluuki</p>
<p>2006 Ulla ja Ronny Eriksson, Krukutiili, Piitin</p>
<p>2007  Lars Pirak, taiteilija, Jokkmokki</p>
<p>2008  Båtsuoj mettäsaamesentteri, Arvidsjauri</p>
<p>2009  Sture Berglund, taiteilija, Piitin</p>
<p>2010  Agneta Andersson, taiteilija, Kiruna</p>
<p>2011  Bengt Pohjanen, kirjailia, Ylikainus</p>
<p>2012  Arjepluukin filmifästivaali</p>
<p>2013  Musikkiföreninki Tuhanen säveltä, Kiruna</p>
<p>2014  Mikael Niemi, Pajala</p>
<p>Marianne Berglund, namn</p>
<p>Riikinpelmannit Daniel Wikslund ja Fredrik Hangasjärvi palkithaan heän panoksesta musikkielähmään</p>
<p>Bild: Kulturpris2-MB.JPG  74</p>
<p>Marianne Berglund, namn</p>
<p>Riikinpelmannit Göran Eriksson ja Svante Lindqvist saava pankon kulttuuripalkinon</p>
</body></document>
