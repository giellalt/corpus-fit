<document xml:lang="fit" id="no_id"><header><title/><genre code="news"/><author><unknown/></author><wordcount>381</wordcount><conversion_status type="standard"/><availability><license type="standard"/></availability><origFileName>/Users/ttr000/git/giellalt/lang-fit/misc/bengt/haparandabladet/Tossabacken lång.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Produkt: Haparandabladet Avdelning: Allmänna-fi Artikeltyp: 6x50+1 Reporter: Leif Svanberg Pubdatum: 2016-04-08 <em type="bold">Artikel </em>2106 Leif Svanberg, lång Ko innotus ja rohkheus sait kaikki onnelisiksi aurinkonloistheessa Reisu Tossantörhmään oon perine TOSSA <em type="bold">Jäähneenä pyhänä oli täysi vauhti päälä kirkhaassa aurinkonloistheessa Tossantörmässä Rädda Barnenin vuotunen pyssireisu houkutteli 40 ookaushimosta osalistuijaa. – Kuttu mennee kaikile haaparantalaisile eikä vain Cape Eastessa asuville, korottaa Ulla Hardelin, innottunnu johtaja. </em>Ilmat ei saattanheet olla paremat ko Rädda Barnen jäähneenä pyhänä vallotti laskettelutörmän Tossassa Karunkin länsipuolela. Kylän Friluftsfrämjandet tarjosi, nähkääs, pruuvaa-tätä-päivää törmässä. – Meilä oli rohki tuuri ilmojen kans ja siittä tuli hyvä niinku tavalisesti. Lapset ja raahvaat laskit alas paljojen, pulkkien ja sivakkojen päälä. Oon hullun soma ko meän uuet haaparantalaiset oon rohkheita ja innottunheita. Net tohtiva päästää, jokku lankeavva mutta nouseva, naurava ja jatkava taas menheen. Kaikessa oon iloa ja sitä oon niin ihmeissä ja imppuneerattu, sannoo Ulla Hardelin, yks monesta johtajista joka tarjosi tätä mainiota päivää. <em type="bold">Kääntyy kaikkien puohleen </em></p>
<p>Pyssireisu hommathaan kolmatta vuotta ja siittä oon tullu suosittu perine. Hardelin mielestä puuttu vain kaks asiata tästä vauhtikhaasta päivästä. – Met halvama toelaki tähhään pyssireishuun myötä niin <span type="quote">”vanhaat”</span> ko <span type="quote">”uuet”</span> haaparantalaiset. Se oon niin tärkeätä ja hyvvää ette net saava kohata ja oppia tuntheen toisensa. Mutta tänä vuona met emmää saahneet myötä <span type="quote">”vanhoja”</span> haaparantalaisia pyshiin. Met käänymä kaikkien puohleen, mutta met emmä sauttanheet kaikkia tänä vuona. Ja siitte ei ollu tarpheeksi laskettelusivakoita joilekki raahvaile. <em type="bold">Kiinostus tuottaa puutetavaraa </em>Hardelin painottaa, ette Karunkin Friluftsfrämjandet tekkee suurta työtä ja ette föreninki varmasti mielelä ottaa vasthaan laskettelurustinkilahjotuksia, jokka tuleva uusien, innottunheitten laskettelijoitten hyöyksi. – Met olema kans ilosia fiinistä yhtheistyöstä ja yhessävetämisestä Främjandetin kans. Se toimii vallan hvyin. Met hääymä tehä yhessä, ei kilpaila. Paikan päälä oli monta innotettua johtajaa Rädda Barnenista, mutta kans Friluftsfrämjandetista. Hardelinin johtajakoleka Heidi Tolvanen oon yhtä tytyväinen kolmen tiiman aurinkoisheen puohhaan törmässä. – Se oli toelaki sommaa. Främjandetin henkilökunta oli aivan fantastinen. Net sanoit, ette met olema tervetulheiksi vielä useamasti. Täälähään saattaa olla muinaki vuenaikoina. Mökin saapi vuokrata kuka vain. MEKI Rädda Barnen i backen ny Pirita Jaako, 2016-04-05 15.25 Sidan 1 av 2 <em type="bold">Bild: AY6R2679.JPG </em>42 Kari Pistokoski, namn </p>
<p>FI Vauhtikas kokemus kaikenikäsille... <em type="bold">Bild: AY6R2873.JPG </em>50 Kari Pistokoski, namn FI Ylös vain ja uusi yritys Tossantörmässä MEKI Rädda Barnen i backen ny Pirita Jaako, 2016-04-05 15.25 Sidan 2 av 2 </p>
<p>Meänkielennös: Bengt Pohjanen Ekale: Tossantörmä houkutteli kaikenikäsiä</p>
</body></document>
