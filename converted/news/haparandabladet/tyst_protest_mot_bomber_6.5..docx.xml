<document xml:lang="fit" id="no_id"><header><title/><genre code="news"/><author><unknown/></author><wordcount>279</wordcount><conversion_status type="standard"/><availability><license type="standard"/></availability><origFileName>/Users/ttr000/git/giellalt/lang-fit/misc/bengt/haparandabladet/Tyst protest mot bomber 6.5..docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Hiljanen protesti pommia vasthaan</p>
<p>"Väkeä kokkointu tukheen uhria”</p>
<p>HAAPARANTA</p>
<p><em type="italic">Jäähneenä </em><em type="italic">pyhänä </em><em type="italic">viethiin </em><em type="italic">läpi </em><em type="italic">hiljanen </em><em type="italic">protesti </em><em type="italic">Syyrian </em><em type="italic">Alepon </em><em type="italic">viimeaikasia </em><em type="italic">pommituksia </em><em type="italic">vasthaan </em><em type="italic">. </em><em type="italic">Tarkotus </em><em type="italic">oli </em><em type="italic">osottaa </em><em type="italic">myötätuntoa </em><em type="italic">niile </em><em type="italic">, </em><em type="italic">joit </em><em type="italic">a </em><em type="italic">tapethaan </em><em type="italic">ja </em><em type="italic">niile </em><em type="italic">, </em><em type="italic">jokka </em><em type="italic">kärsivä </em><em type="italic">. </em></p>
<p>Pari tiimaa sosiaalitemokraattien Valpurijuhlimisen jälkhiin Viktoriatorila hiljanen protesti tuli jatkoksi. Parikymmentä henkeä kokkointu osothaan kannanottoa Syyrian ja Alepon kaupunkin pommituksia vasthaan.</p>
<p>Uutistoimitus AFP:n mukhaan kohta 200 ihmistä oon tapettu sielä jäähneen viikon aikana.</p>
<p>Kokkointumisen alotheen tehit muutamat syyrialaiset, jokka asuava asyliasunossa Cape Eastessa Haaparannala.</p>
<p><em type="italic">Kärsivä </em><em type="italic">uhrien </em><em type="italic">myötä </em></p>
<p>Yks myötä oleva kannattaja oli taiteilija Hanna Kanto. Se selitti, ette samanlaisia <span type="quote">”hiljasia kannanottoja”</span> oon ollu pitkin mailmaa viime päivinä.</p>
<p>– Ihmiset kokkointuvva tukeaksheen uhria. Puhheita ei pietä, ei huueta, olhaan vain myötätuntevia uhrien kans, sannoo Kanto ja pittää ylhäälä lappua, jossa oon teksti <span type="quote">”Save Aleppo”</span>.</p>
<p>Paikanpäälä oli Pia Suonvieriki, joka ilmasi olevansa sielä tukeaksheen uusia ystäviä, jokka halvava osottaa huolta siitä mitä tapahtuu.</p>
<p><em type="italic">Mennyttä </em><em type="italic">polvea </em><em type="italic"></em></p>
<p>– Met emmä saata ymmärtää sitä väkivaltaa mitä Syyriassa oon, siksi met seisoma täälä ja vaaima tappamisen toppaamista, ihmiskunnan vuoksi. Uutinen oli teoelaki š  okeeraava  .  Saatatkos  sie  käsittää  ,  net  pommittavva  siukkatupia  ,  joissa  oon  lapsia  .  Meilä  oon  ittelä  lapsia  .  Lapset  Syyriassa  oon  mennyttä  polvea  ,  sannoo  Viola Abo Traby Damaskuksesta ja lissää: – Syyrian hallitus ei salli tämänlaisia mielenosotuksia kauila. Jos niin tekkee otethaan kiini ja tapethaan, se sannoo. Maya Aljundy painottaa, ette het ei osota myötämieltä vain Alepon uhrien puolesta, <span type="quote">”ko kaikkien Syyrian uhrien eestä”</span>.</p>
<p><em type="italic">Bild: Protest mot bombningar20160501_14-27-58ES.jpg </em>185 </p>
<p><em type="italic">Eva </em><em type="italic">Spiik </em><em type="italic">, namn </em></p>
<p>FI_Parikymmentä henkeä oli myötä hiljasessa mielenosotuksessa osottaaksheen myötätuntoa. Yhen julistusnauhan sanat olit: <span type="quote">”Viimeisen kolmen päivän aikana yli 400 viatonta ihmistä oon tapettu Alepossa”</span>.</p>
<p>Meänkielennös: Bengt Pohjanen EKALE: Hiljanen osotus uhrien puolesta</p>
</body></document>
