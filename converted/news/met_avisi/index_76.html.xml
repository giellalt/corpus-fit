<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>577</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/kreatiivista-hulluutta-korpilompolossa/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Kreatiivistä hulluutta Korpilompolossa</p>
<p><em type="italic">Linnea Nylund, Korpilompolon kylttyyriföreeninkin puhheenjohtaja. Kuva: Privaatti  </em></p>
<p>– <em type="bold">Se oon aivan fantastista ette saattaa tavata koko mailman pikku Korpilompolossa, sannoo Linnea Nylund, Korpilompolon kylttyyriföreeninkin puhheenjohtaja, juuri lopetetusta Vyöfestivaalista.  </em></p>
<p>–  <em type="bold">Met emmä tartte lähteä mihinkhään kuuntelheen suomalaista kantelekonserttiä, kattomhaan franskalaista performance-artistia eli kohtaahmaan syriaania jokka näyttävä heän taitetta. </em> </p>
<p>Vyöfestivaali houkuttellee joka vuosi nuin 5000-6000 kävijää tähhään pikku kylhään jossa oon vähän rapeasti 500 asukasta. Ko talvi oon pimmeimillä ja pakkanen oon kova kylä sytyttää tomteplossin joka kahen viikon aikana näyttelee yli 80 kylttyyritapahtummaa (1-13 desemperiä). Näin se oon ollu vuesta 2005 asti.</p>
<p>Etelä-Ameriikka oon ollu festivaalin pohjana siittä asti ko se lähti alkhuun colompialaisen kirjailijan, Leon de Greiffin, kunnioittamisenna.</p>
<p>Tarjonta oon valtava: mysiikkiä, teatteria, kirjalisuutta, seminaaria, debattia, keskusteluja ja taitetta kaikile ikäluokile.</p>
<p>Kaikin tämän takana oon Korpilompolon kylttyyriföreeninki, jonka puhheenjohtajanna Linnea Nylund vuona 2009 sai Land-aviisin Ison Land-palkinon hänen fantastisesta työstä.</p>
<p><em type="bold">Hommaa kylässä lähipalvelua  </em></p>
<p>Kylttyriföreeninki oon vaikuttanut siiheen, ette kylässä oon tulevaisuuenusko elävännä monela eri tasola: föreeninkin jäsenet pitävät vaarila ette lähipalvelu kylässä tullee paremaksi sillä laila ette järjestethään ruokatavarapyssi, lumen pluuaamista ja ruuhon leikkoa kylässä. Ja ajanvietoksi oon kansa olemassa hotelli jossa oon ravintola.</p>
<p>-Tämän vuen festivaali oon ollu erityisen onnistunnu, oon käyny paljon ilosia ihmisiä, sannoo Nylundin Linnea. Kauhean fiiniä kohtaamisia, artistitten ja kylän asukhaitten välilä, viehraitten ja kotonakävijötten välilä. Enniiten väkeä vetivät konsertit, tunnetut Raj-Raj-pelmannit ja The Magnettes oon käyhneet. Väkeä tuli kansa kuuntelheen kirjailijan Mikael Niemen ja Julian Vasquezin keskustelua. Punasenna lankana festivaalin aikana tuli joka ilta höögtaalaarista franskalaisen performance-artistin tapahtuma.</p>
<p>-Se oli saatuma minkälaista tekstiä ja mitä mysiikkiä höögtalarista tuli – ja tähhään hään piti yhtäkkiä spontaanisesti keksiä jotaki. Tapahtumapaikale hään oli tehny installasjuunin käyttämällä punasta lankaa ja koijuvihtoja. Valon avula tämä muistutti lapinkoasta.</p>
<p xml:lang="swe"><em type="italic">The Magnettes Pajalasta veti paljon väkeä Vyöfestivaalila. Kuva: Privaatti  </em></p>
<p><em type="bold">Tutkimuksesta popyläärikylttyyhriin  </em></p>
<p>Vuen teemana oon olheet uni ja mitä nähthään unissa, ja lepakot eli fladdermössit. Prufessoria oon käyny selittämässä näista asioista ja perukan väki oon kansa esittänny omia kirjotuksia.</p>
<p>–   Meilä oon koko rekisteri, tutkimuksesta popyläärikylttyhriin asti. Monet oon matkassa esittämässä ja siittää tullee monipuolinen homma.</p>
<p>Viimi vuona alotethiin kansa Aniara-seminaari, jossa lähethään siittä, ette kunkas met saatama pelastaa mailman.</p>
<p><em type="bold">Mikäs se sinua auttaa vuosi vuelta pitähmään tätä käynissä?  </em></p>
<p>–  Aika ittekhäät asiat, uskosin. Työ rikastuttaa minua itteä ja se oon aivan fantastista ette saapii tavata koko mailman Korpilompolossa.</p>
<p><em type="bold"> </em>Joku kävijä selitti festivaalista kreatiivisennä hulluuena.  </p>
<p>Se oon niin hyvin sanottu ko välistä met ittekki hunteerama ette olemakos met vähän hulluja ko met piämä tätä käynissä. Meininki oon kuitenki ette festivaali jatkuu tulevaisuessaki niin kauon ko rahotusta tullee. Nykyhään pytjetti oon nuin 600 000 kruunua, avustusta saathaan Kylttyyriraatista, maakäräjiltä js Sparbanken Nordista ja sen lisäksi oon piljetistä tuloja ja eri sponsorilta.</p>
<p xml:lang="swe"><em type="italic">Meänkielensi Erling Wande  </em></p>
<p><em type="italic">Kirjailija Mikael Niemi kohtaa Julian Vasquezin. Kuva: Privaatti  </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>21 joulukuu, 2016</p>
<p type="title">Sjärmilentäjät tykkäävät kovasti Toornionlaakson vapauesta</p>
<p>13 joulukuu, 2016</p>
<p type="title">Tornionlaakson viehraanvarasuus uusien asukhaitten houkuttimeks</p>
<p>7 joulukuu, 2016</p>
<p type="title">Tornionlaakson kummitusjutut leviävvä raation kautta</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
