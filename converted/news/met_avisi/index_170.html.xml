<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>485</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/haaparannan-eliittiurheilijasta-akvarellin-mestari/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Haaparannan eliittiurheilijasta akvarellin mestari</p>
<p><em type="italic">Christian Koivumaa oon vaihettannu elämäntietä karatesta akvarellimaalauksheen. Kuva: Privaatti </em></p>
<p><em type="italic">Haaparannasta syntysin Christian Koivumaa saapii paljon huomiota netissä hänen Haaparantaa kuvavista akvarellistä. 37-vuotias oon karaten monikertanen pohjosmaalainen mestari – mutta hään käyttää nyt kaikki hänen energiian tavottesheen tulla maalaustaitheen mestariksi. </em></p>
<p>Monet ovat nähneet hänen tunnelmalisia kuvia Naamakirjassa, jossa suuriin osa mutiivistä tulevat Toornionlaaksosta, erityisesti Haaparannan kaupunkista ja talvimaisemista.</p>
<p>– Justhiinsa nämät mutiivit oon hankalia, ja se oli haaste joka houkutteli minua.</p>
<p>Christianni asu Haaparannala 18 vuen ikäseksi asti. Koko nuoruuen aikana karate oli se mikä innosti häntä enniiten ja hään oli myötä landslaakissa 2000-2009.</p>
<p>Hänen meriittilista urheilusta oon pitkä. Itte hään pannee korkeimalle meriittilistale neljä kultaa Pohjosmaitten mestaruuskilapailuista. Kariääri sai kuitenkin äkilisen lopun ko hän sai artroosin ja joutu leikkauksheen.</p>
<p>– Sain kielon kaikista kovasta trääninkistä. Ko mie heitin träänaamasta kymmenen kertaa viikossa joku vuosi aikaa mie häyvyin saa jotaki sen siihaan. Siinä net akvarellit tulit.</p>
<p>- Oikeasthaan mie näen itteä vastaalkajaksi, vasta nyt, kahtena-kolmena viimisennä vuona oon alkanu tapahatumhaan yhtä ja toista. Akvarellitekniikka oon hankala, olen ollu pahala päälä monta kertaa.</p>
<p><em type="italic">Mutiivit tulevat ussein Haaparannan kaupunkista. Kaupungin hotell ja vesitorni oon maamerkkiä jokka oon Christiannin kuvile omaisia Kuva: Privaatti. </em></p>
<p><em type="italic">Mentaaliträäninkistä oon hyötyä </em></p>
<p>Tässä uuessa harrastuksessa hänelä oon paljon hyötyä iitrotin mentaaliharjottelusta: että sinnikkäästi jatkaa ja jatkaa vaikka vastustaiski niinku färitten kansa, jokka ei aina toimi niinku sitä uskoo.</p>
<p>Taiteessa, sitä vastoinpa hällä oon luonolista kykyä ja nyt hään oon utelias näkheen kunka kauas hään pääsee sillä.</p>
<p>Christianni oon itteoppinut. Hään oon käyny yhen päivän pitusen akvarellikursin Ameriikassa mutta sen jälkhiin hään oon itte kokeilut yhtä ja toista.</p>
<p>Päivisin hään tekkee työtä opettajanna Katrineholmissa, maalaaminen oon vain harrastus, vaikka hään nykyhään myypiiki vähän.</p>
<p><em type="italic">Tuntuukos se erilaiselta kuvata Haaparantaa? </em></p>
<p>-Joo, mulla oon kauhean monta muistoja sieltä ylhäältä ja se oon mukava kuvaila mutiivia jokka ihmiset tuntevat aivan ittestäänselvinä.</p>
<p>Hään tykkää erityisesti talvesta vuenaikana.</p>
<p>Christianni oon ussein Haaparannala ja pruukaa valokuvata kaupunkiympäristöä. Näitä kuvia hään sitte käyttää tukena muistole.</p>
<p>-Silloin tullee siistiä ja tyylikästä. Mulle tämä oon helpompaa ko ette maalata kesämutiiviä.</p>
<p>Tällä hetkelä karatemestari planeeraa kesänäyttelyä Tornedal &amp; Co:ssa Haaparannan torila.</p>
<p xml:lang="swe"><em type="italic">Alaviite: Saatat nähhä enämpi Christiannin taiteesta atressistä </em>www.christiankoivumaa.com </p>
<p xml:lang="swe"><em type="italic">Meänkielensi Erling Wande </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>15 maaliskuu, 2016</p>
<p type="title">Esikoulu Pajalassa halvaa vaihettaa henkilökuntaa Suomen Kolarin kansa</p>
<p>11 maaliskuu, 2016</p>
<p type="title">Toornionlaaksolaisila oon maholisuus saa kylttyyritalon Stokholmissa</p>
<p>9 maaliskuu, 2016</p>
<p type="title">Mikaeli oon Kanadan suuriiman rakenusliikheen pomo</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
