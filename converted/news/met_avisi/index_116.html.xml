<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>572</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/ruottin-hiljaasinta-eloa-viettanny-bandi-oon-noussu-framile/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Ruottin hiljaasinta eloa viettänny bandi oon noussu framile</p>
<p><em type="italic">Julma, Ruottin pissiimphään hiljasuuessa ollu bandi, oon saannu uutta faartia kaloshein ja päivittää ussein heän naamakirjan sivua. Kuva: Kim Kangas </em></p>
<p><em type="italic">Saamakos met esitellä Ruottin hiljaasinta eloa viettänheen bandin? Julma-bandin Toornionlaaksosta. Bandilla oon sitte vuuen 2004 ollu siinä yks soittokeikka vuuessa. Nytten kuiten het oova saahneet aikuseksi ja julkasseet levyn meänkielelä yhessä Cornelius Vreeswijkin laulutten kans. </em></p>
<p>”Julma” tarkottaa sanana suurta, suunnatonta, valtavaa, ankaraa. Tällä roikalla oon pitkä yhtheinen histuuria, mutta het oova nytten saahneet ko uutta enerkiiaa. Se oonki johtannu heän ensimäisheen cd:hen, jonka pojat toit ulos tänä kesänä. Siinä oon laitettu omia raitoja Cornelius Vreeswijkin laulutten sekhaan.</p>
<p xml:lang="swe">Bandi pellaa lauleskelevaa viisurokkia kantri/pluusigrassin ja rekeetwistin väliltä. Roikhaan kuuluva Peter Fredriksson, Daniel Snell, Jan Johansson, Torbjörn Emmoth ja Simon Wilhemsson. Nämät viis kaveria asuva kaikin eri paikkakunnila: Jöötteporissa, Toorniossa, Piitteossa, Luulajassa ja Juhonpietissä. Yks haaste oon ollu, ette sitä ei koskhaan saata kokkountua spontaanisti jammailemhaan.</p>
<p>-Ko kaikin lisäksi pellaava muissa bandeissa, niin se oon ollu mahottoman vaikeata päästä treenaahmaan, selittää Pajalassa kasunnu ja sittemin Piittehoon muuttannu 37 vuotias Peter.</p>
<p>Julma teki ensiimäisen kunnolisen keikan Pajalan markkinoila heinäkuussa ko samala kans heän 14 raitanen cd julkasthiin.</p>
<p xml:lang="swe"><em type="italic">Laulaja Peter Fredriksson (kuassa) alotti hänen ensimäisen bandin kaverinsa Daniel Snellin kans. Het moleemat pellaava nytte Julmassa. Kuva: Kim Kangas </em></p>
<p><em type="italic">Teilä oon ollu pitkä valmistusaika ko saitta sitten levyn ulos. Kakstoista vuotta? </em></p>
<p>– Mie oon aiemminki toennu, ette tämä oon vissiin Ruottin hiljasinta eloa viettäny bandi.</p>
<p>Julman myysikot ole kuiten pitkästä passiivisuuen ajasta huolimatta kaottanheet kontaktia toissiinsa. 2014 nousi framille halu satsata uutheen hoithoon. Tämä liitty siihheen, ette Jan Johansson tuli pysyvämmin bandin fölhjyyn. Silloin het päätit, ette pellaisiva ylös heän kappaleita syksylä 2015.</p>
<p>-Me ooma lapsellisen tykästynheitä meän omhiin kappalheissiin ja pellaamma niitä väsymättä.</p>
<p>Ylheisö oon ottannu auvosylin vasthaan Julman prujektin ko het nostava framile meänkielelä kansallisrunnoilia Cornelius Vreeswijkin viisuja.</p>
<p>-Tornionlaaksolaisenna oon helppo tykätä hänen viisuisthaan. Cornelius laulaa tukholmskaksi mutta tekstit pellaava meilä täällä ylhääläki.</p>
<p>Levylä oon neljä Corneliuksen kappaletta. Ko kansa kuuli Julmaa Pajalan markkinoila het tarjouvuit hjelppaahmaan käännöshommissa niin, ette repertuaari saattas laajeta. Käänöstyössä oon tähhään saakka käännytty Bengt Pohjasen, Bertil Isakssonin ja Peterin äitin, Ann-Britt Jauhojärven, puohleen.</p>
<p xml:lang="swe"><em type="italic">Ensimäinen cd julkasthiin Pajalan markkinoila heinäkuussa. Kuva: Kim Kangas </em></p>
<p><em type="italic">Missäs Julmalla oon suuriin ylleisö? </em></p>
<p>-Pohjosissa osissa. Met ooma villin tykättyjä Norjassa ja ooma parhiin otheesseen tyrneeranheekki Pohjos-Norjassa. Nousevanna vuonna met menemmä sinne takasi. Niin ja oonhan meät otettu hyvin vasthaan tieten Toornionlaaksossaki.</p>
<p>Peter sannoo, ette het saattava kiittää Pajalan Kylttyyrikoulua, ette Julma ylheensäkki oon olemassa.</p>
<p>-Se suunnaton työ, jonka koulun opettaja oon tällä seu’ula tehny, oon fantastista. Ei tartte ko kattoa The Magnettes’ia ja Raj-Raj Bandia.</p>
<p>Julma essiinty 21. heinäkuuta Kungaträdgårdenilla 5 Folk Festivalilla, mikä oon maan kaikitten väheemistötten suuri tapahtuma.</p>
<p><em type="italic">Meänkielensi Matti Junes </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>18 heinäkuu, 2016</p>
<p type="title">Tekkee toornionlaaksolaismallisia veittiä</p>
<p>13 heinäkuu, 2016</p>
<p type="title">Ida reisaa viikottain Haaparannan ja Tukholmin väliä</p>
<p>12 heinäkuu, 2016</p>
<p type="title">Haaparanta oon saannu kaivatun leirintäaluheen</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
