<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>448</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/haaparanta-oon-saannu-kaivatun-leirintaaluheen2610-2/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Haaparanta oon saannu kaivatun leirintäaluheen</p>
<p xml:lang="swe"><em type="italic">Per Kenttä Asplöven HC:stä huolehtii vereksen leirintäaluheen henkilökunnasta. Kuva: Privaatti </em></p>
<p><em type="italic">Haaparanta oon saannu kaupunkhiin leirintäaluheen Tornionjoen törmäle, mistä oon hyä näköala Suohmeen käsin ja joka oon aivan kävelymatkan päässä Ikeasta. </em></p>
<p><em type="italic">-Rajalla asuminen oon meile etu ja voipii tarjota elläymyksiä moleemin puolin rajan, sanno Per Kenttä, Asplöven HC:n klypipomo, jolla oon vastuu henkilökunnasta. </em></p>
<p>Usseita vuosia Haaparannan kunta oon ollu leirintäaluetta paitti. Entinen menetethiin siinä ko Cape East muutethiin asuntoaluheeksi.</p>
<p>Tämä leirintäalue, jonka takana seisoo Haaparannan kunta, oon täysin rakennettunna pyöreästi 17000 neliötä koolthaan. Jääkiekkoklypi Asplöven HC huolehtii sen toiminasta ensiimäisen vuuen ajan.</p>
<p>Ensimäisennä heinäkuuta vihithiin ensimäinen etappi, joka käsittää 43 sähköstettyä asuntoauto- ja vaunupaikkaa. Nousevanna vuonna paikkojen luku tuplathaan.</p>
<p>Haastattelun aikanna saatethiin lophuun vasthaanottopykinkin maalaushomma ja montteerathiin toaletit ja suihkut vihkimisen alta.</p>
<p>-Met olema saahneet villin pusitiivista pallautetta ihmisiltä. Monet tykkäävä, ette tämä hoito ois häätynny tehhä jo aikaa sitte, sannoo Per Kenttä, joka tullee palkkaahmaan niin leirintäaluheen henkilökunnan ko hommaamhaan seuran puolesta henkilökuntaa samon ko kunnalta kesäsiihaisia.</p>
<p>-Mie toivon, ette tämä suuniteltu hoito viekottellee ihmisiä toppaahmaan Haaparannala pitemphään ko vain yhen päivän.</p>
<p><em type="italic">Haaparannan leirintäalue oon aivan Tornionväylän rannala. Kuva: Privaatti </em></p>
<p><em type="italic">Kilpailioita ei ole </em></p>
<p>Meilä oon täälä koko joukko hoitoja jokka viekotteleva – Ikea, kaupunkin keskusta, Tornion tarjonta ja tietysti ranta, joka jo aiemminki oon ollu leikkipaikkanna, urheilun monitoimiareena, lentopalloja potkupallokentät.</p>
<p>Lähiimät leirintäaluheet oova Kukkolankoskella ja Seittenkarissa.</p>
<p>-Mie en kuiten näe niitä kilpailijoinna ko pikeeminki yhtheistyökumppaneinna.</p>
<p>Asplövillä oon jo ennesthään heän jäähallissa valmis kirjaamisjärjestelmä, joka oon nytten laitettu passaahmaan tähhään vereksheen tilantheesseen.</p>
<p>– Sie saatat valita sen kautta justhiins sen paikan ko sie halvaat; valitteminen oon varsin enkelttiä internetin kautta.</p>
<p>Aluheella oon aivan lähelä äsken rakennettu rantakahvila, jota hoitaa Kukkolaforsens Turist&amp;Konferens.</p>
<p><em type="italic">Mikäs oon teän suurimpanna haastheenna? </em></p>
<p>– Soon ette saaha markkinoitua yriitys ja kattoa ette viehraat triivastuvva.</p>
<p>Leirintäalue suunitelmissa pittää auki aina 30 syyskuuta asti.</p>
<p><em type="italic">Meänkielensi Matti Junes </em></p>
<p><em type="italic">Peritheinen Motormeet piethään tänävuona kans Haaparannala 15-16 heinäkuuta, tällä kertaa aivan uuen leirintäaluheen lähheisyyessä. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>7 heinäkuu, 2016</p>
<p type="title">Valtiopäivämies Stig: ”Tornionlaaksolaiset oova viishaita ihmisiä”</p>
<p>5 heinäkuu, 2016</p>
<p type="title">Ellen Juntila oli pakko siirtyä ette saa työn</p>
<p>3 heinäkuu, 2016</p>
<p type="title">Emilia oon toornionlaaksolainen päättävässä joukossa</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
