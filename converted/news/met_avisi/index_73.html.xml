<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>592</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/selityksia-toornionlaaksosta-koothaan-kokhoon-ja-muuttuva-kullaksi/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Selityksiä Toornionlaaksosta koothaan kokhoon ja muuttuva kullaksi</p>
<p xml:lang="swe"><em type="italic">Selityksiä Pohjoiskalotin omalta kansalta pittää markkinoija Toornionlaaksoa uuessa EU-projektissä. K  uva:ourstories.info  </em></p>
<p><em type="bold">Oonkos sulla selityksiä mikkä antava kuvan Toornionlaaksosta? EU satsaa nyt 10 miljoonaa kruunua ette koota selityksiä joita tulhaan käythään laakson markkinoittemisessa. Tyrnee missä koothaan selityksiä eri paikoista tehhään helmikuussa pitkin maantietä numero 99.  </em></p>
<p><em type="bold">-Met halvama lua ylpeyttä meän omile selityksile ja intoa meän osale maasta, sannoo Jan Johansson, pelmanni kansanmysikkiryhmässä Jord joka pittää tehhä mysikin Revontulitiele.  </em></p>
<p>-Kyllähään se selitethään Toornionlaaksosta eri tilantheissa mutta se oon usseen muitten selitykset jokka antava kuvan meän osasta maata. Tämä tullee olemhaan meän oma selitys.</p>
<p>Jord, yhessä norjalaisten ja suomalaisten myysikkeritten kansa oon saahnee tehtävän ette panna mysikin selityksiin mikkä koothaan kokhoon EU-projekthiin Our stories. Tiematka Toornionlaaksossa oon itte ytin. Se alkaa Torniossa/Haaparannala 5. helmikuuta, ja firraa Pajahlaan 6. helmikuuta ennenko se tullee norjan Nordreissaan 8. helmikuuta. Kilpisjärvi ja Kolari oon kans pysähtyspaikkoja niinku Enontekiöki.</p>
<p>Yhtheiset juuret oon itte pohja työhön. Toornionväylä missä oon kymmenen siltaa oon aina ollu luonolinen kulkutie mikä oon solminu yhtheen kolme maata jänhään sulatusuuhniin.</p>
<p>Ihmisten elämänkertomuksia tältä alueelta oon pohja uussiin lauhluin mitä esimerkiksi Jord   säveltää-ja kirja. Tarkotus oon ette käsitelty materiaali käytethään vaphaasti yrittäjiltä ja tyristiliikheiltä Toornionlaakson markkinoittemisseen.</p>
<p><em type="italic">Puoli Jord laulaa yhessä suomen Visanordican kans lanseerinkissä Meän selitykset Toorniossa. Valokuva: Martin Thelénius.  </em></p>
<p><em type="italic">Rebecka Digervall Magnettes- ryhmästä oon myötä ja säveltää selityksiä Toornionlaaksosta. Valokuva: ourstories.info  </em></p>
<p><em type="bold">Monta kieltä yhtheyessä  </em></p>
<p>Tässä oon kyse ette tulla lähele asukhaita ja heän kieltä missä suomi, ruotti, meänkieli, saamen kieli ja kväänin kieli yhistyvä saman katon alle.</p>
<p>Se ei ole aivan vanhemitten selitykset jokka kiinostava mutta yhtä paljon nuoremitten, selvittää Johansson. Myysikkeri Rebecca Digervall The Magnettes Pajalassa oon köytetty prujekthiin ette vaikuttaa jännälä mallila.</p>
<p xml:lang="swe">Esa Rautiainen ja Elina Söderström Toorniosta säveltävä histuuriset selitykset ja Jord käsittellee nykyaikaa. Huhtikuussa kaikki myysikkerit niistä kolmesta maasta kokkointuva ja menevä läpi ja käsittelevä materiaalia mitä oon tullu sisäle.</p>
<p>-Toivoma ette tullee paljon väkeä ko met pysähtymmä tyrneelä sannoo Johansson.</p>
<p>Jos sie tunnet ette sulla eli kaverilla/sukulaisela oon jotaki selittää mutta ei saata lähteä Toornihoon/Pajahlaan niinä päivinä niin se mennee hyvin mennä kotisivule  www.ourstories.info ja kirjottaa selityksen eli laajata filmin/sisälepelatun äänifiilin.</p>
<p>Nyt oon jo alkanu tulheen selityksiä. Emil Grym antaa esimerkiksi selvityksen kunka taihvaanvalkeat oon syntynhee. Kansansatu selittää ette se myyttinen valo oon lähtösin joukhaisista jokka oon lentänhee väärin ja kylmettynhee kiini vesikuophiin Finnmarkissa. Kirkhaina tähtivöinä täriseviä siivenlyöntiä näkkyy taihvaala raivoissa yrityksissä ette päästä vaphaaksi.</p>
<p>Piiain saatethaan tämä kansansatu tehhä mysikiksi?</p>
<p><em type="italic">Vanhemitten ja nuoritten selitykset oon yhtä arvokhaat antamassa kuvan kylttyyristä Toornionlaaksossa. Valokuva: ourstories.info  </em></p>
<p><em type="bold">Issoin haaste teile myysikkerinnä, Jan?  </em></p>
<p>-Matka 75 pelikuormaa Haaparannalta Norhjaan. Ja sitten meilä oon hunteerinkiä kunka monta tullee meän kohtaamissiin. Toivoma monta spontaania vierailua. Yllättävät selitykset oon usseen kaikhiin jänniimät.</p>
<p>Prujekti lopetethaan mysikkiesitykselä joissaki paikoissa Toornionlaaksossa 2018-2019.</p>
<p xml:lang="swe"><em type="italic">Meänkielensi Märta, Karin ja Linnea Nylund  </em></p>
<p><em type="italic">Jan Johansson Jordryhmästä oottaa ette saa säveltää Revontulitien yhessä myysikkeritten kans Suomesta ja Norjasta. Valokuva: Yksityinen  </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>25 tammikuu, 2017</p>
<p type="title" xml:lang="swe">Kierunan-taiteilija sai suurmenestyksen TV-ensikertalaisena</p>
<p>18 tammikuu, 2017</p>
<p type="title">Robinson-profiilista oon tullu toornionlaaksolainen</p>
<p>11 tammikuu, 2017</p>
<p type="title">Kreatiivistä hulluutta Korpilompolossa</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
