<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>468</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/klapitten-toivomus-tuli-kirja-toornionlaakson-ruasta/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Kläpitten toivomus tuli kirja Toornionlaakson ruasta</p>
<p><em type="italic">– Se alko ko minun kläpit halusit reseptin ruale minkä mie laiton kotona, sannoo Margit Spolander Kukkolakosken Tyristi ja Konferensi. </em><em type="italic">Nyt hään antaa ulos toisen reseptikirjan paikkakunnalta: Talviruokaa Toornionlaaksossa. </em></p>
<p>Ensimäinen, Toornionlaakson ruoka Margitin laila, tuli ulos neljä vuotta aikaa ja tuli suuri menestys. Kirja voitti palkinon kilpailussa Tämän vuen ruottalainen ruokakirja Grythyttanissa ja tuli vielä myötä kansainvälisseen kirjalisuuskilpaihluun Parisissa.</p>
<p>Moni Eteläruottissa osti kirjan lahjaksi kissanvahile ja kukanhoitajille. Se herätti paljon muistoja, ihmiset muistava kunka heän murmuuri ja farmuuri laitoit vissiä ruokaa ja halusit kokea sen uuesti.</p>
<p>Menestys anto lissää intoa mutta tällä kerta hään halusi satsata talviruan pääle ja nimitti kirjan justhiins Talviruokaa Toornionlaaksossa.</p>
<p>Margit ja tyttärensä Johannah oon kirjottanhee viitisenkymmentä reseptiä ja ruokasjurnalisti/futukraaffi Manne Stenros oon ottanu tuntheelisia kuvia, erittäin Kukkolasta. Kirja oon kolmela kielelä; ruottiksi, suomeksi ja engelskaksi.</p>
<p>– Justhiins juuret täälä pohjolassa ja muisto siittä mitä syöthiin kläppinä oon saahnee kuata sisälön, esimerkiksi nahkiainen, kastekuppi ja hiilustalla paistettu siika.</p>
<p><em type="italic">Saattaakos sitä sovittaa reseptit muihin paikhoin maasta missä ei ole toornionlaaksolaisia raakaaihneita? </em></p>
<p>-Saattaa ainaki. Länsirannikolla hään oon saustettua makrilliä ja lohta niin eihään se ole ko vaihettaa kalasorttia ja justeerata. Ei se tule aivan samalaista ko reseptissä mutta pohja oon sama.</p>
<p>Sammaa keinoa Margiti käyttää itte ko se kehittää makuja toornionlaaksolaisesta mullasta kansainvälisseen makhuun.</p>
<p>-Jos mie syön jotaki makeata Mexicossa eli Vietnamissa niin mie alan hunteeraahmaan kunka sen saattaa laittaa toornionlaakson mallila.</p>
<p>Sillälaila synty esimerkiksi mesimarjavinäkretti ja toornionlaaksolainen puolatzatziikki. Monta jännää siikaruokaa oon syntyny ko Margiti oon syöny lättäkallaa ulkomaila. Uuessa kirjassa löytyy paitti ruokaa Johannahn koijunlehtisnapsi ja pipparkakkoja ja safranileipää Kukkolanviissiin.</p>
<p>– Raakaaihneet oon erittäin tärkeät meile täälä Toornionlaaksossa ja met yritämmä pumpata ulos ruokakylttyyrin niin kauas ko maholista ette moni saapii nauttia siittä.</p>
<p>Kirja passaa hyvin hallituksen ajatukseen ”Uusi Ruokamaa Ruotti” missä paikkakunnala tuotettua nostethaan esile tyrismin ja omitten raakaaihneitten jalostamisen kans.</p>
<p>Talviruokaa Toornionlaaksossa julistethiin 11 tesemperiä ja 2000 kappaletta painethiin. Sen saattaa tilata www.kukkolaforsen.se kautta ja se maksaa 340 kr.</p>
<p xml:lang="swe"><em type="italic">Meänkielensi Märta, Karin ja Linnea Nylund </em></p>
<p xml:lang="swe"><em type="italic">Manne Stenros, förläkkari, Margit Spolander, reseptin kehittäjä </em></p>
<p xml:lang="swe"><em type="italic">ja Johannah Spolander, restaurangin vastuussa oleva Kukkolankoskela. </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>11 tammikuu, 2016</p>
<p type="title">”Oli se hauska ko sai kirota meänkielelä”</p>
<p>7 tammikuu, 2016</p>
<p type="title">Kirja ulkopuolisuuesta Toornionlaaksossa</p>
<p>28 joulukuu, 2015</p>
<p type="title">Met Nuoret tekkee yhteistyötä kveenitten kansa</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
