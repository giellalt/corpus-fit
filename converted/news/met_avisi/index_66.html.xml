<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>724</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/toornionlaaksossa-hiristethaan-enampi-ko-naurethaan-kahalakurkun/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">”Toornionlaaksossa hiristethään enämpi ko naurethaan kahalakurkun”</p>
<p><em type="italic">Kuumikkeri Babben Larsson vierailee matarinkiä 4 toukokuuta. Hään hakkee paikalista materiaalia esiintymisseen missä oon meininki ette tulla lähele pypliikkiä. Kuva: Håkan Larsson  </em></p>
<p><em type="bold">Kuumikkeri ”Babben” Larsson vierailee Toornionlaaksossa 4 toukokuuta ko se päättää hänen pitkän kieroksen ympäri maata ”Expedition Babben”.  </em></p>
<p><em type="bold">– Yks mukava asia oon ette tällä alueela ei naureta kovin. Minun suomalaisela kolekala Stan Saanilalla oon sama kokemus Suomesta, se oon enämpi hiristämistä sen siihaan ko naurua kahalakurkun. Oonkhaan se kylttyyristä lähtösin? kyselee yks Ruottin hauskiimista vaimoista.  </em></p>
<p>Babben Larsson tullee heti moohliin hänen Ruottin-tyrneessä jossa hään vierailee 60 pikkupaikassa jokka Jumala unhoutti. 4 toukokuuta se oon Mataringin Kansantalon vuoro ja sillon hään lopettaa reisaamisen.</p>
<p>Hään oon puolentoistavuen aikana pyrkiny ette löytää neljä uutta paikkaa joka maakunnassa. Ensimäiset kuus maakuntaa tehthiin vuona 2016. Tämän vuen retki oon yheksän maakuntaa.</p>
<p>Kotona artistilä oon Ruottin kartta missä oon neula jokhaiselle paikale missä hään oon tehny näyttelyn. Mooli oon ollu ette ei polkea toisten kuumikkeritten kantapäilä. Sen vuoksi ekspetisuuni hakkee ittensä maaseututalhoin, kansantalhoin ja IOGT-talhoin ulkopuolela. Hään luppaa ette se tullee aito LäheläBabben-kokemus pypliikile.</p>
<p><em type="bold">Kuuklaa Toornionlaaksosta  </em></p>
<p>– Ennen joka vierailua mie kuuklaan kunnola siittä paikasta ja kyselen ihmisiltä Twitterin ja Feispukin kautta jos niilä oon mithään esityksiä aihneista mikkä oon hyvät ottaa ylös.</p>
<p>Vasthaanotto oon usseen hyvä, nuin kaks A4-paperia hään saapi kokhoon paikkakunnasta ennenko hään kiikkuu lavale.</p>
<p>Mataaringistä hään tietää ette Pajala ei ole niin kaukana sieltä. Pizzeria Lorenzosta hällä oon hyviä muistoja, paikka missä hään kävi monta vuotta aikaa stooypparinna. Keskelä päivää hään piti kohata nuoria kylässä ja jälkhiin sen net menit piililä senaikhaisen miehen kans Suomen puolele. Joka paikka oli kiini ko kello oli sielä tiimaa eessä.</p>
<p>– Ko met piimä lähtä takasi Ruothiin se oli vaikea löytää. Sielä oli viitta missä luki Ruotsi ja mie sanon miehele ette seurata sitä ja kääntää vasemalle.</p>
<p>Mutta hään ei kuunelu ko hään ei pitäny mennä Ruotsiin, hään piti Sverigeheen!</p>
<p>Babben ei antanu perhiin ja vihtoin viimen net tulit metropoohliin Pajalhaan. Hään saattaa kiittöö suomalaista sotalasta Hilkkaa siittä. Tällä Hilkala, joka oli asettunnu Gotlanthiin, oli yhen aikaa ollu suomalainen erikoistyö Ruottista pöylä missä luki Ruotsi.</p>
<p>– Jos mie en olis nähny sitä kirjaa met olisimma piiain vieläki pyörinhee Suomen Lapissa, mie ja mieheni.</p>
<p><em type="italic">Ei kahalakurkunnauru, vain hiristäminen  </em></p>
<p>Tämä kahalakurkunnauramisen puuttuminen pohjois Ruottissa ja Suomessa oon asia mitä hään ja muut stooypparit oon hunteeranhee. Ette ihmiset ei naura kovin mutta hiristävä vain ei meritte ette net i tykkää siittä. Päin vaston.</p>
<p>– Mie muistan ette pypliikki oli hyvin hiljanen ko mie esinyn Pizzeria Lorenzossa.</p>
<p>Se sai hänen hunteeraahmaan. Monta vuotta jälkhiin hään puhu suomalaisen koleekan Stan Saanilan kans ja se selitti ette ihmiset Pohjoissuomessa ei naura kovin, jos hyvin sattuu niiltä saattaa saa tukehtunheen hiristämisen.</p>
<p>– Hänen tulkitteminen oli ette täälä pohjolassa ei ole hyväksytty ette istua ja nauraa kahalakurkun. Sama oon Norrbottenissa ja Lapissa. Kansalisteatteriki oon ilmottannu ette net joskus raatava ko elläimet kaks tiimaa ette huvittaa pypliikkiä pohjolassa joka istuu hiljasenna käet värkkilössä.</p>
<p>Jälkhiin net saattava tulla framila ja sanoa ette se oli parasta mitä net oon nähnee.</p>
<p>– En mie anna kuitenkhaan itteni masseintua jos tullee hiljasta Mataringissä, mie vain käyn pääle.</p>
<p>Mikä kans oon jyskähtänny miehleen Babbenilla pitkän kiertämisen aikana oon ette pikku paikoissa oon ylpeys paikkakunnale ja ette asukhaat tunteva ette niilä oon korkea elämänlaatu.</p>
<p>– Ei ole näin Tukholmassa, sielä moni tykkää ette heilä ei ole niin iso elämänlaatu ko oon palsjon rasitusta ja niin.</p>
<p>Halvaks kuunela Babben Larssonia ko se tullee Matarinkhiin 4 toukokuuta? Lippuja oon ticketmaster.se</p>
<p xml:lang="swe"><em type="italic">Meänkielensi Märta, Karin ja Linnea Nylund </em> </p>
<p><em type="italic">T </em><em type="italic">oornionlaaksossa ei naureta kahalakurkun – täälä vain hiristethään sanova stooypparit jokka oon käyhnee rajaalueela. </em> </p>
<p xml:lang="swe">Dela på facebook:</p>
<p type="title">Lisää uutisia</p>
<p>15 maaliskuu, 2017</p>
<p type="title">Runokilpa nuorile tullee nostamhaan meänkielen arvoa</p>
<p>8 maaliskuu, 2017</p>
<p type="title">Pajalan kirjastosta tullee issoin maassa meänkielessä</p>
<p>1 maaliskuu, 2017</p>
<p type="title">Helpompi löytää meänkielistä kirjalisuutta bibliuteekistä</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
