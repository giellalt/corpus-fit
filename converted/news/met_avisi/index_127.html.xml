<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>487</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/saaskenpyyon-mm-kilpailu-pannee-mataringin-kaartale/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Sääskenpyyön MM-kilpailu pannee Mataringin kaartale</p>
<p xml:lang="swe"><em type="italic">David Uusitalo oon sääskenjahti-MM:n 23:na jyyliä päälikkö. Kuva: Privaatti </em></p>
<p><em type="italic">Kenestä tullee tämän vuen sääskenpyyön mailmanmestari? Lauantaina 23:nä jyyliä järjestethään uuesti viimi vuen menestys sääskenpyyön MM-kilpailu. </em></p>
<p>– <em type="italic">Mie luotan musthiin vaatheissiin ja hienhaihuun, paljastaa kilpailukenraali David Uusitalo. </em></p>
<p>Matarinki cruising oon tapahtuma joka viekottellee biiliinnottelijoita koko Norrbottenista ja Suomesta. Tämän tapahtuman yhtheyessä lauantaina 23:nä jyyliä Ruottin puolen vanhaan tullitalon lähelä väki saapii taasen pyytä sääskiä.</p>
<p>Viimi vuona tästä epäviralisesta mestaruuskilpailusta tuli jymymenestys. Raatio, TV ja aviisit kaukaa ja läheltä ilmainuit tänne tarkotuksessa dokymenteerata sitä ette kohta 40 sääskenpyytäjjää 30 minuutin aikana tekevät mitä het saattavat tarkotuksessa ette houkutella näitä hirmuja heän tykö.</p>
<p>Kilpasäänöt oon enkkeltit: vissilä aikaa ja määrätyssä paikkaa het pyytävät ja tappavat niin monta näitä verenimijiä ko maholista. Nämät panhaan mukhiin ja yksi jury räknää net. Sääsket häätyvät olla ehheitä, se tarkottaa ette irtonaista siipeä ei räknätä.</p>
<p><em type="italic">Kukas pyytää enniiten sääskiä 15:sta minuutissa? Tule matkhaan kilphaan. </em></p>
<p>Viimi vuona jokku kilpailijat lähtivät istumhaan penshaan taa Toornion väylän lähele, sielä oottamhaan surinaa. Toiset laukoit ympäri haavitten kansa ja aattelit ette hyökkäys oon paras taktiikka.</p>
<p><em type="italic">Paljas yläruumis ja hikeä </em></p>
<p>Tommy Kyrö Kuivakankhaasta voitti kilpailun tappamalla 217 sääskeä 30:ssä minutissa. Hänen keino oli tummat housut, istua penshaan takana yläruumis palhjaana ja haista hiele.</p>
<p>-Tänä vuona met emmä salli pörhöshaavitten käyttöä, sannoo David Uusitalo. Käet oon se ainua konsti, haavi ei kuitenkhaan pyyä sääskiä.</p>
<p>Kilpaaika oon kansa lyhentynny 15:ta minuthiin.</p>
<p>-30 minuuttia tuntuu aika pitkältä aijalta. Kyllä met taiama löytää voittajan vartissaki.</p>
<p>Voittorahoja tullee olheen tälläki kertaa. Voittajalle annethaan 10 000 kruuna ja sääskikonheen mutta muitaki voittoja oon.</p>
<p xml:lang="swe">Oon epäselvä jos tv-prufiili Richard Ohlsson tullee käyhmään tälläki kertaa.</p>
<p>-Hään sano viimi vuona ette hään aikoo tulla takasi, mutta mie en ole kuulu mithään. Tehhään työt tämän asian puolesta.</p>
<p>Onko sääskenjahti-MM hyvä PR-asia vain ei Mataringin kunnale, siittä olhaan eri mieltä.</p>
<p>-Jokkuhaan oon valittanhee ja sanohnee ette se oon huono asia kyläle ko se ei anna hyvvää pr:ää ette oon paljon sääskiä.</p>
<p>Kilpa oon kuitenki auki kaikile ja staarttilaukaus paukkuu nuin klo 15-aikana lauantaina.</p>
<p xml:lang="swe">Sääskenpyyön-MM:ään kuuluu kansa Classic Car Show ja Rockabilly 2016 klo 12:sta ja 2:n välilä.</p>
<p xml:lang="swe"><em type="italic">Meänkielensi Erling Wande </em></p>
<p><em type="italic">Sääskenpyyön-MM:ään kuuluu kansa Classic Car Show. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>13 kesäkuu, 2016</p>
<p type="title">”Meänkieli ei ole mikhään keksitty kieli”</p>
<p>10 kesäkuu, 2016</p>
<p type="title">”Kieli oon niin sana- ja sanontarikas”</p>
<p>7 kesäkuu, 2016</p>
<p type="title">”Mie tehen työn päälä ja syämmelä”</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
