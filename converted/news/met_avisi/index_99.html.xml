<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>558</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/love-from-lapland-halvaa-levita-mailmale/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title" xml:lang="swe">Love from Lapland halvaa levitä mailmale</p>
<p><em type="italic">Emma Ebermark ja Camilla Mustikka löysit toisensa yhessä mässassa 2012. Nyt het oon parhaat työkaverit. Valokuva: Mikael Martinsson. </em></p>
<p><em type="italic">Nilivaaran kylän suljettu kyläkauppa oon muuttunu joksiki mikä saattaa tulla mailmankattava liike. </em><em type="italic">Emma Ebermark, 28, oon siirtyny sinne hänen Kläppi liikheen ja veppikaupan Love from Laplandin kansa. </em></p>
<p>Ko kaksi tyärtä, jolla oon samat meininkit, koukkaava toissiinsa niin isoja asioita saattaa tapahtua. Justhiins tämä tapahtu yhessä mässassa Luulajassa 2012 ko tehastisaineri Emma Ebermark kohtasi korutisainerin Camilla Mustikan Kirunasta.</p>
<p>-Met hoksasimma ette meilä olit samat meininkit, sannoo Emma. Met emmä tyy siihen ette pittää hoppyliikheitä, met halvama rakentaa voimakhaat liikheet mikkä tuleva tunnetuiksi Ruottissa ja mailmala.</p>
<p>Pari päätti järjestää tehokhaaman työn heän liikheitten kansa, Kläppi ja Camilla Mustikka, yhtheistyölä veppinimelä Love from Lapland. Tyttäret täyentävä toisia: Emma oon koulutettu tehastisaineri Sundsvallin Mittynivärsiteetistä ja Camilla oon kultaseppä joka rakastaa karua luontoa pohjosessa.</p>
<p><em type="italic">Seisoo jalat mullassa </em></p>
<p>Vasta-aukastu veppikauppa oon jonkulainen napa monele pohjoselle liikheele yhtheisessä konseptissä.</p>
<p>Kotisivula konsepti selitethään näin: ”Love from Lapland seisoo jalat mullassa, keskelä arktista luontoa. Met olema valihnee tuotheita mikkä kertova paikan histuuriasta ja alkuperästä tuntheela mikä seuraa ko käyttää luonolisia materiaalia ja raakaaihneita”.</p>
<p>Kaupassa oon muun muassa vaatheita, koruja, inreetninkiä, väskyjä, kenkiä ja kirjoja. Syksyn aikana lissää liikheitä tullee sivhuin, muun muassa Åsa Waara joka siottaa hänen taitetta eri sisustustuotheissiin. Keron nahkatavaroita löytyy jo sivulta.</p>
<p>-Se hyöyttää kaikkia täälä ylhäälä ko ei katto toisia kilpailioina. Yhtheisen lähtökohan kautta met nostama aluetta ja niitä tavaramerkkiä mitä oon Pohjoisruottissa.</p>
<p xml:lang="swe"><em type="italic">Näin monet tuotheet lanseerathaan Kläppi, Camilla Mustikka, Kero ja Krian käsityö. Valokuva: Mikael Martinsson </em></p>
<p xml:lang="swe"><em type="italic">Joitaki tuotheita Love from Laplandin sisustusvarastosta. </em><em type="italic">Valokuva: Mikael Martinsson </em></p>
<p><em type="italic">Kyläkauppa sai elämää </em></p>
<p>Emma ja liikheen ekonoomi Margareta oon aykystikuusta asti vanhaassa kyläkaupassa mikä oon pantu alas Nilivaarassa viis pelikuormaa Jällivaarasta. Kumppani Camilla jatkaa hänen puoin/pajan kansa Kirunassa mikä syksyn aikana muuttaa muoton ja nimen Love from Laplandhiin.</p>
<p>Emma oon ihmeissä siittä ette hään taas oon hänen kotikylässä Nilivaarassa koska hään ennen ei saattanu hunteeratakhaan asua Luulajan ylempännä. Mutta Emma ja sampu päätit kuus vuotta aikaa ette antaa kyläle missä oon 200 asukasta maholisuuen ko het sait ostaa yhen sukulaisen talon.</p>
<p>– Met olema ainua lapsipere täälä. Toivottavasti met saatama laittaa uusia työmaholisuuksia jos veppikauppa kasuaa, sillon piiain muutki tohtiva siirtyä tänne.</p>
<p>Ensi vuonna tullee ulkomaanlanseeraus Love from Laplandilta englantilaisela tekstilä vepilä.</p>
<p>-Se oon mailma sielä ulkona mihinkä met pyrimä.</p>
<p>Fuutnuutti: Valokuvaja Mikael Martinsson oon kolmas jalka aktsiepuulaakissa, hään ottaa kaikki kuvat veppikauphaan.</p>
<p>Tästä sie löyät Love from Lapland (ruottin kielelä)</p>
<p xml:lang="swe"><em type="italic">Meänkielensi Märta, Karin ja Linnea Nylund </em></p>
<p><em type="italic">Emma Ebermark oon siirtyny takasi kotikylhään Nilivaahraan. Sielä hään istuu vanhaassa kyläkaupassa missä hällä oon liike. Kuva: Mikael Nilsson </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>7 syyskuu, 2016</p>
<p type="title">Uniikkia Haaparanta-kuvia Instagrammissa</p>
<p>5 syyskuu, 2016</p>
<p type="title">”Mie toivon ette muutki järjestävä meänkielileiriä muuala maassa”.</p>
<p>30 elokuu, 2016</p>
<p type="title">Elle otti stytentin käärittynä Meänflakhuun</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
