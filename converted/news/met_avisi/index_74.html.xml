<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>629</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/kierunan-taiteilija-sai-suurmenestyksen-tv-ensikertalaisena/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title" xml:lang="swe">Kierunan-taiteilija sai suurmenestyksen TV-ensikertalaisena</p>
<p xml:lang="swe"><em type="italic">Joakim Karkea Kierunasta/Junosuanosta pääsi jaetulle kakkospaikale SVT:n kilpaprugrammissa Taiteilijaunelma. Kuva: Privaatti </em> </p>
<p><em type="bold">Voi, minkälaista huomiota 33-vuotias Joakim Karkea Kierunasta oon saanut hänen osanotosta SVT:n Taiteilijaunelma-prugrammissa.  </em></p>
<p><em type="bold">– Joka osan jälkhiin mupiili oon tärissy yhtä menoa juuri koko vyön, hään sannoo kaikista pusistiivisestä feedbackistä.  </em></p>
<p>SVT:n satsaus Taiteilijaunelma sihtasi siiheen ette kymmenen lahjakasta taiteilijjaa koko maasta sait kilpaila Ruottin paras-tittelistä.</p>
<p>Osanottajat sait näitten kuuen prugrammin aikana erilaisia tehtäviä ja heän saavutuksia arvosteli yksi tuomarijoukko, jyrry, jossa mm. Ernst Billgren oli matkassa.</p>
<p>Viimisessä osassa, joka lähätethiin ennen joulua, valithiin voittaja: Stina Gunnarsson Göteborista. Mutta 33-vuotias katonpanomies Joakim Karkea, Junosuanosta lähtösin, oli matkassa aina lophuun saakka. 3000 henkeä haki tähhään ottelhuun ja alussa Joakim oli vähän vastahakonen osalistumisheen ko hään ei oikeasthaan tykkää olla ramppivalossa.</p>
<p><em type="italic">Jukke pääsi finaahliin asti yhessä kolmen muun taiteilijan kansa. Tässä hään näkkyy toisena oikealta. Voittaja seisoo kauimpanna oikealla: Stina Gunnarsson. Kuva: Susanne Redebo  </em></p>
<p><em type="bold">Sai uuen sysäyksen  </em></p>
<p>Loppujen lopuksi hään oon kuitenki ilonen siittä, ette hään freistasi.</p>
<p>– Se oon ollu mahottoman mukava. Mie olen oppinu niin paljon, senki ette triivastua kaameran eessä. Mie olen saanu uuen sysäyksen, en ole maalanu näin paljon monheen aikhaan.</p>
<p>Juken taitavasti maalattuja akvarelliä kehuthiin villisti sarjan aikana. Häntä kuttuthaan valon mestariksi siksi ko hään pystyy maalauksessa kuvvaahmaan jopa sen, mistä vuorokauen aijasta oon kysymys. Saattaakos se johtua hänen työkokemuksesta katontekijännä Kierunassa? Töissä hään oon nimittäin nähny monta auringonnousua ja tunnettuja Kieruna-mutiiviä vaihettelivissa valoissa. Tämä pohjosen valoleikki oon innottannu häntä monena vuona ilmasheen sitä omassa ateljeessä Junosuanon paloasemalla.</p>
<p>-Mie halvan saa Toornionlaakson kauhniin maiseman näkyhmään. Justhiins nyt mie tehen paljon revontulenkuvia tähtitaihvaitten kansa ja muuta tämmöstä. Kulluu paljon färiä ja paperia niin ette se tullee aika tyyhriiksi, hehe.</p>
<p>Sen jälkhiin ko hään oon ollu myötä tässä, Jukke oon saanu paljon tarjouksia eri galleriioitten omistajilta tulla näyttämhään hänen tauluja. Siksi hään oon päättäny ette hään tulevanna kevväinä käypii Kaihnuussa, Yli-Kaihnuula ja Luulajassa.</p>
<p xml:lang="swe"><em type="bold">Miltäs tuntu nähhä ittensä TV:ssä?  </em></p>
<p>– Se ouosti kyllä kauheasti kuula oman äänen. Ja mie olin niin hermostunnu ennen joka lähetystä siittä kunka net tulisit leikkaahmaan koko materiaalin. Kyllä mie sitte kuitenki tykkäsin, ette mie pystyin olheen rauhalisenna, vaikka mie kyllä lopulta halusin vain päästä kotia. Mie olin kauheen väsyny kolmen viikon filmauksen jälkhiin jossa saatto olla vaikka 16:n tiiman työurakka päivässä.</p>
<p><em type="italic">Finaaliprugrammissa desemperissä osanottajat maalasit majakkatornin. Juken akvarelli keskimäisenä kuvassa sai fiiniä kritiikkiä jyrryltä. Kuva: Joakim Karkea </em> </p>
<p><em type="bold">Maalasi kaameroitten eessä  </em></p>
<p>Joakim selittää ette suurimphiin haasteishiin kuulu maalaminen yhtaikaaa ko kaksi kaameraa oli käänetty tuukhiin päin. Hään ko ei ollu koskhaan uskaltanut maalata ko joku oli kattomassa.</p>
<p>–   Se oli kyllä oikeesthaan semmonen painajaisuni, ko hunteeraa sitä jälkhiinpäin.</p>
<p>Kysymys oon ette saatethaankos taitheessa oikeasthaan kilpaila? Joakim eppäilee mutta sannoo samala ette oikeasthaan kaikki hakemukset sinänsä oon kilpailua, huolimatta siittä onko kysymys stipendistä, koulutuksesta eli näyttelystä jossa halvaa olla osanottajanna.</p>
<p>Joakim oon nyt leetinä hänen katonpanotyöstä lumen ja pakkasen takia, ja tämä antaa hälle enämpi aikaa ateljeessä.</p>
<p>–  Piiain mie saatan aijan olhoon jättää työn katonpanijanna? Se tekis kyllä hyvvää ette sais maalata joka päivä.</p>
<p xml:lang="swe"><em type="italic">Meänkielensi Erling Wande </em> </p>
<p><em type="italic">Jukke kuvvaa mielelhään mutiivia Kierunasta ja Toornionlaaksosta hänen akvarellissä. Kuva: Privaatti   </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>18 tammikuu, 2017</p>
<p type="title">Robinson-profiilista oon tullu toornionlaaksolainen</p>
<p>11 tammikuu, 2017</p>
<p type="title">Kreatiivistä hulluutta Korpilompolossa</p>
<p>21 joulukuu, 2016</p>
<p type="title">Sjärmilentäjät tykkäävät kovasti Toornionlaakson vapauesta</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
