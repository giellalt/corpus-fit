<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>460</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/tekkee-toornionlaaksolaismallisia-veittia/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Tekkee toornionlaaksolaismallisia veittiä</p>
<p><em type="italic">Fredrichi valmistellee monenlaisia veittiä, tässä joitaki esimerkkiä. Kuva: Privaatti </em></p>
<p><em type="italic">Hään istuu Boråsissa ja vuolee toornionlaaksolaistyyppisiä veittiä. Fredrich Legnemark oon löytäny vapaa-aikahomman, joka innostuttaa häntä aivan mahottomasti. </em></p>
<p>– <em type="italic">Mie olen sellainen tyyppi joka ponnistaa aivan fanaattisesti semmosessa josta mie tykkään. </em></p>
<p>Fredrich Legnemarkin juuret oon Saikkosjärvessä, Narkauksesta etehläänpäin, ja hään oon ussein perheen kansa sielä ylhäälä kylästelemässä sukulaisten tykönä ja nauttimassa Toornionlaaksosta. Nyt hään oon löytänyt uuen vapaa-aikahomman, johonka hään käyttää aina enämpi aikaa.</p>
<p>Fredrichi oon perinpohjin vapaa-aikakalastaja joka tekkee omat flyykat. Netistä hään tillaa materiaalin niihiin ja viimi talvena hään näki ette sielä kaupathiin visakoijukappalheita. Hään aatteli ette ”eihään se saata olla niin paha vuola veitten semmosesta kappalheesta”.</p>
<p>Youtube-fillmipätkistä hään hoksasi tekniikan.</p>
<p>-Ei net kaks ensimäistä olhee yniversymin kauhniimpia mutta nyt net alkava näyttämhään melko kelvoliselta.</p>
<p>Tilauksia oon tullu koko kevväinä. 15 kappaletta hään oon valmistannu eri puulajista ja erilaisesti koristettuina. Puuvarret ja uusihopealla eli messinkillä koristetut hirvensarvivarret oon tavalisimat.</p>
<p>Fredrichi pruukaa olla karasissa jossa hään oon montteeranu sisäle yhen penkkisliipin, puleerauskonheen ja nyt kansa maholisuuet omatekoshiin veittenplaahviin. Se viepii aikansa ette leikata nahkakappalheet, liimata niitä yhtheen, antaa niitten kuivata, puleerata niitä vahala ja sitte liipata.</p>
<p><em type="italic">Fredrich Legnemark karaasissa jossa nämät pistostyökalut syntyvät. Kuva: Privaatti </em></p>
<p>– Summittain sanottu veitten tekhoon mennee rapea viikko. Mutta syy siheen oon ette mie tehen sen vapaa-aikana ja olen muissa hommissa päivilä.</p>
<p>Fredrichi pruukaa käyttää erityistä disainimallia niissä veittissä jokka hään lahjottaa pois. Tällä laila se Toornionlaakson veitti synty. Sen hään pani omale Naamakirja-prufiilille ja kaverit yllytit häntä jatkamhaan.</p>
<p>Fredrichi selittää ette hään itte yllätty ko hään huomasi ette hään oli niin hyvä tässä käsityössä.</p>
<p>-Mulla taisi olla vain ykkönen puuslöjtissä niin ette mie en ole mikhään seppä tyyppi. Mutta mie olen väkipäinen ja pääsen kauas sillä.</p>
<p>Nyt hään toivoo ette hään löytää fiiniä puukappalheita sieltä rajalta käsin joista hään saattais muokata varsia ja sitte neuloa tuppia niihiin. Materiaali sieltä hänen isän kotiperukoilta antais näile tuotheile vielä enämpi Toornionlaakson tunnetta, hään tuumailee.</p>
<p xml:lang="swe"><em type="italic">Meänkielensi Erling Wande </em></p>
<p><em type="italic">Toornionlaakson veittelä oon yhtheenliimatuista puukappalheista valmistettu varsi. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>13 heinäkuu, 2016</p>
<p type="title">Ida reisaa viikottain Haaparannan ja Tukholmin väliä</p>
<p>12 heinäkuu, 2016</p>
<p type="title">Haaparanta oon saannu kaivatun leirintäaluheen</p>
<p>7 heinäkuu, 2016</p>
<p type="title">Valtiopäivämies Stig: ”Tornionlaaksolaiset oova viishaita ihmisiä”</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
