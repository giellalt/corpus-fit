<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>494</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/kasityontekia-lotta-alas-nyt-joulu/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Käsityöntekiä Lotta: ”Äläs nyt joulu!”</p>
<p><em type="italic">Lotta Svanberg Vojakkalasta tykkää kauheasti vanthuunkutomisesta ja neuloo kaikki omat vaatheet. Kuva: Privaatti </em></p>
<p><em type="italic">Lotta Svanbergin vanthuila oon hyymuria. Joskus tyär Vojakkalasta neuloo kirrouksia meänkielelä niihin. Toisela kertaa hään neulaa kiini omala tavala kuvatuita lintuja villasta mutiiviksi. </em></p>
<p>Lotta oon kasunu ylös Ylivojakkalassa ja kävi jymnaasian Haaparannala varhain 80 – luvula. Jo jymnaasiassa hään oli kreatiivi ihminen, ja neulo kohta kaikki vaatheet itte. Lotta, joka vasta oon täyttäny 50, assuu Luulajassa ja luominen oon tullu näkösälle Lotan vanthuissa. Henkilökohtasia luomisia villasta missä oon koristheet.</p>
<p>Häntä iski meetian ramppivalo justhiins ennen joulua 2015. Hään tuli näkösälle NSD:hen, TV4:haan ja raatihuun aivan hänen erityisilä joulupuunatilla mitä se myi markkinoila. Vanhoita perintheelisiä mutiivia missä oli nättiä tonttuja sait rohkeita sanomia mitä Lotta neulo niihin.Tonttutyär joka hymyili saatto saa ”Fuck joulua” puhekupuhlaan. Eli tekstirivi missä seisoo ”Äläs nyt joulu!”</p>
<p>-Mie olen tehny puunatia 10 -15 vuotta itteni vuoksi mutta nyt net löit läpi.</p>
<p>Pohjuni se johtuu siittä ette Lotta oon kahela päälä vuen suuriimasta kaupalisesta juhlasta mikä sisältää stressiä ja ostohysteriitä.</p>
<p><em type="italic">Pruterattu taulu missä oon vihanen teksti joulusta. Kuva: Privaatti </em></p>
<p xml:lang="swe"><em type="italic">Kiroava kapteeni Haddock </em></p>
<p>Lotan tarve lua oon vieny hänen vanthuunkutomisseen. Villavanthuut jokka vanutethaan ja sitten koristelhaan jollaki henkilöllä. Heti tullee Kapten Haddock yhtheen vantuusheen ja puhekupula toisseen missä oon sanat saatana perkele.</p>
<p>Internettikuvassa Lotta makkaa saan vantuparin alla mitä hään oon kutonu käsityöryhmässä maanantaiiltoina Luulajan kutojitten kans, Luleå knitters. Tässä käsityöryhmässä kohtaa moni toornionlaaksolainen. Ei yksikhään näistä vanthuista tule samalainen ko toinen ko net oon valhmiiksi koristettu.</p>
<p><em type="italic">Miksis justhiin vanthuita? </em></p>
<p>-Alko sillä ette mie kuon SAIK – vanthuita pojale joka pelasi hokkyä Skellefteåssa.Sitten hänen kaverit halusit niitä. Ihmiset alot tillaahmaan mutiivia, niinku Pippi Pitkäsukka eli Norrköping eli stöövarin.</p>
<p xml:lang="swe"><em type="italic">Kukkakiemura ja hertta harmajissa villavanthuissa. Kuva: Privaatti </em></p>
<p><em type="italic">Yllätys masinissa </em></p>
<p>Jälimyttäin tuli neulavanuttaminen käynthiin. Lotta vanuttaa villan vilhaan kiini. Nyt sillä oon lintumotiiviaika. Hään ei koskhaan riittaa lintua mutta kattoo kuvasta ja järjestää kaikki ilman mithään.</p>
<p>Kaikki oon tehty puhthaasta villasta.</p>
<p>-Se oon niinku lotin peli tämä vanuttaminen siksi ko sieltä saattaa tulla yhtä mitä konheesta. Joskus tuleva isot ja joskus pienet, vähän niinku itte elämä. Sitä ei koskhaan tiä mihinkä se laskee.</p>
<p xml:lang="swe"><em type="italic">Meänkielensi Märta, Karin ja Linnea Nylund </em></p>
<p><em type="italic">Jokhainen kampe oon erityinen. Tässä oon mustarastas vanutetun vanthuun päälä. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>24 heinäkuu, 2016</p>
<p type="title" xml:lang="swe">Hans Wallmark riitelee Buchtin kansa</p>
<p>20 heinäkuu, 2016</p>
<p type="title">Ruottin hiljaasinta eloa viettänny bandi oon noussu framile</p>
<p>18 heinäkuu, 2016</p>
<p type="title">Tekkee toornionlaaksolaismallisia veittiä</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
