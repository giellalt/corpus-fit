<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>470</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/elle-otti-stytentin-kaarittyna-meanflakhuun/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Elle otti stytentin käärittynä Meänflakhuun</p>
<p xml:lang="swe"><em type="italic">Ellen Gustafsson, 19 v., halvaa oppia meänkielen. Kuva: Privaatti </em></p>
<p><em type="italic">Ellen Gustafssonin stydentinvietto Oskarströmissä herätti huomiota. Hään oli käärinyt ittensä meänkielen flakhuun ko hään halusi näyttää mihinkä hään oikeesthaan kuuluu. </em></p>
<p><em type="bold">-Muila oli flakuja Albaaniasta ja Bosniasta, mie otin minun Meänflaun, sannoo 19-vuotias Elle. </em></p>
<p>Elle, kotosin Hallandista, oon intreserattu hänen omista minuriteettisuhtheista. Hänen mummu Elin Wande oon Korpilompolosta ja Ellen pere oon siksi ussein ollu kesäluvila sielä ylhäälä rajala.</p>
<p>Ellenin äitin sampu oon jygoslaavialainen ja tämä kahen kulttuurin sekotus on saanut sen aikhaan, ette Elle oon tatyeeranu sanat Mummu (isoäiti meänkielelä) ja Baba (Fammu kruaatiksi) toisele käele.</p>
<p>-Mie otin Mummun ja Fammun Uumajassa yhen tatyeerarin työ ja pyysin heitä kirjottamhaan nämät sanat paperille heän omala käsialala. Sitten net tatyeerathiin kätheen.</p>
<p>Hään oon hommanu vielä yhen tatyeerauksen Mummun kunniaksi: Mummun lempikukat oman käsivarren alapuolele. Onpa se lemmenosotus!</p>
<p>Ko stytentti alko lähentymhään viimi kevväinä Oskarströmissä – kansanvälisestä IB-prugrammista (International Baccalaurate) – Ellelä oli vähän erilainen vaatitus siinä lastipiilin lavala ko mikä hänen luokkakaverilla oli, Elle kertoo.</p>
<p>– Ihmiset kysyskelit mihinkä flakhuun hään oikesthaan oli käärinyt ittensä.</p>
<p>Mutta hään ei ollut ainua joka viittasi hänen juuhriin. Hänen ympäri monila muila stytentilä oli eri maitten flakuja koska heilä oli suhtheita muihiin maihiin.</p>
<p><em type="italic">Alikäen tatyeerinki koostuu sanoista Mummu (meänkielelä) ja Baba (fammu kroaatiksi) ja kukista. Kuva: </em><em type="italic">Privaatti </em></p>
<p><em type="italic">Ellen Gustafsson vietti stytentin Oskarströmissä meänflakhuun käärittynnä. Kuva: Privaatti </em></p>
<p><em type="italic">Murpruuri oon opettannu meänkieltä </em></p>
<p xml:lang="swe">Ellen mummun sisar Barbro assuu vielä Korpilompolossa ja tänä kesänä Elle kohtasi Erling murpruuriaki sielä ylhäälä. Erling oon muuten opettannu meänkieltä Stockholmin ynivärsiteetissä ja tehny meänkielen sanakirjan.</p>
<p>– Täälä Toornionlaaksossa oon niin ihanaa, niin rauhalista ja sopukasta, Elle sannoo. Olen aatelu ette sielä saattas joskus asuakki. Siinä tapauksessa mie tietenki tulen asuhmaan Korpilompolossa.</p>
<p>Elle halvais oppia meänkieltä ja hunteeraa ette mikäs olis paras keino hälle. Piiain hään saattas valita jonku kursin eli vaikka käyttää hyväksi sukulaisiaki.</p>
<p>Ko tätä luethaan Elle oon käynyt valhmiiksi kuukauen pitusen bartenderikursin Stockholmissa. Hään ei ole vielä oikeen varma siittä, mitä hään halvais tehhä tulevaisuuessa mutta arkkitehti oon monta vuotta ollu se mistä hään oon haaveilu.</p>
<p xml:lang="swe"><em type="italic">Meänkielensi Erling Wande </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>26 elokuu, 2016</p>
<p type="title">Ingemar, 57: ” Erkheikilä mie saatan olla mie itte ”</p>
<p>25 elokuu, 2016</p>
<p type="title">Tornionlaaksolaiset – epäluotettavaa työvoimaa?</p>
<p>22 elokuu, 2016</p>
<p type="title">Korutisaineri nostaa pohjoisia piikkiä</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
