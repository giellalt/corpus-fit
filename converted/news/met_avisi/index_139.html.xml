<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>523</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/tresinilla-histuurisella-haaparannan-rautatiela/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Tresinillä histuurisella Haaparannan rautatielä</p>
<p><em type="italic">Ann-Charlotte Lundkvist (oikealla) testasi aijaa matkan Vitvattnet </em><em type="italic">– </em><em type="italic">Karunki viimi vuona. Tässä jonku sukulaisen kans. Kuva: Privaatti </em></p>
<p><em type="italic">Tänä kesänä oon maholisuus polkea tresiniä Haaparannan rautatietä myön. Ruottin pissiin alaspantu rautatie oon 9,3 pelikuormaa Morajärven ja rajakaupunkin välilä mutta sen saattaa jakkaa etaphiin. </em></p>
<p><em type="italic">-Tunnelma ette polkea omin voimin luonossa oon ihana, sannoo Ann-Charlotte Lundkvist joka oon tehny kauppaitean toeksi. </em></p>
<p>Matka Morajärven ja Haaparannan välilä oon histuurinen monela mallin. Kunkas moni ei ole ookanu rälspyssilä rautatietä ja kattonu poroja, mettiä, järviä ja yksinhäisiä taloja klasista? Trafiiki vanhan Haaparannan rautatielä panthiin alas aikasella kivula 2012 siksi ette oli liika vähän matkustajia.</p>
<p>Toukokuusta ees tänä vuona oon taas maholisuus kokea kaikkea ihanaa hiljasella vauhtila (10km/h) tresinistä, kiitos yrittäjälle Ann-Charlotte Lundkvistile, Persomajärvestä (Hietaniemi).</p>
<p>Kymmenen uutta tresiniä oon ostettu ja Ann-Charlottela ja hänen sampula Lars-Erik Tegbola oon yhtheensä 15 hyyrätä ulos ko säsongi pääsee käynthiin. ”Pyörät” oon Vitvattnetissa joka oon asemapaikka. Sieltä reisu alkaa Haaparantaa kohi (6,3 pk) eli Morajärvele (3 pk). Hään teki itte reisun Karunkhiin viimi kesänä (6 pk)</p>
<p>-Sie olet keskelä luontoa koko aijan, pyöräilet omassa tahissa ja menet siutti asemarakenuksia, järviä ja tynneliä…. Sie nautit olosta. Oon rajua ja aivan yniikkiä Norrbottenille ja Toornionlaaksole.</p>
<p>Lähhiin tresinitie oon muuten Hudiksvallissa.</p>
<p xml:lang="swe"><em type="italic">Kostanus: 200 000 kr </em></p>
<p>Pyörät painava suunile 60 kiloa kappale ja oon keveät polkea. Jos et kuitenkhaan jaksa polkea takasi lähtöpaikale niin liikeyritys Riipibo järjestää ette tresini nouethaan jostaki paikkaa pitkin tietä.</p>
<p>Ann-Charlotte oon johtokunnassa Vanhan Hapaarannan rautatien Intressiföreninkissä ja se oli Vigert Haapasaari siinä föreninkissä joka alku alusta anto itean. Nyt Riipibo oon satsanu suunile 200 000 kr prujekthiin niin värsthiin olis jos virastot yhtäkkiä päättäsit ette repiä ylös rälsit.</p>
<p>-Mutta sitten sitä tykkää ette net pitäsit ottaa huomihoon ette met olema investeeranhee siihen niin paljon rahhaa.</p>
<p>Tresinikonsepti ei ole aivan tyristille.</p>
<p>-Ei, paikkakuntalaiset ja semestinviettäjät saattava kans tykäta hauskaksi ette tehhä pikku retken rälsin päälä. Ja, niin kotiakääntyvät toornionlaaksolaiset. Ja Luulajalaiset ja kunnat ympärillä.</p>
<p>Kaikila ei piiain ole missään vyösiiaa, mutta Riipibo saattaa järjestää sen osan kans.</p>
<p>Yrittävä pari oon rakenuttannu hirsimökin missä oon neljä nukkumapaikkaa, ulkohyysikkä ja sauna Riipijärven lähelä. Net hyyräävä ulos sen. Ja jos ei ole halu ookata tresiniä niin saattaa marsia Pallakkavaaran pääle ja kattela yli neljä kuntaa (Alakainus, Ylikainus, Matarinki ja Haaparanta).</p>
<p>Lissää tietoa www.riipibo.se</p>
<p xml:lang="swe"><em type="italic">Meänkielensi Märta, Karin ja Linnea Nylund </em></p>
<p><em type="italic">Ann-Charlotte Lundkvist ja Lars – Erik Tegbo kattova ette taasen tullee trafiiki vanhala Haaparannan rautatielä. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>3 toukokuu, 2016</p>
<p type="title">Tornionlaaksolaiset oova suvattevia ja ottava hyöyn rajasta</p>
<p>29 huhtikuu, 2016</p>
<p type="title">Takasitulija auvaa putiikin Matarinkhiin</p>
<p>27 huhtikuu, 2016</p>
<p type="title">Jymnaasielaiset valmistelevat vanhustenasuntoa meänkieltä puhuville</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
