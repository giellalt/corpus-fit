<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>606</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/seijan-iloset-vanhan-ajan-vaatheet-leviava-ympari-maata/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Seijan iloset vanhan ajan vaatheet leviävä ympäri maata</p>
<p><em type="italic">Seija Waara rakastaa suuria kuvioita ja ilosia färeja kaikessa, mitä hään tekkee. Kuva: Privaatti </em></p>
<p><em type="italic">Vanhan ajan kankhaitten uuskäytöstä vaatheissa, jokka nouattavva 1960- ja 1970-luvutten malleja, oon tullu ahvääriajatus Seija Waaralle Pajalassa. Ompelia oon saannu menestystä Instagrammissa ja Namakirjassa. Tillauksia tullee oiken vyörymällä. </em></p>
<p><em type="italic">-Jokhainen vaateparsi oon uniikki, mie ompelen vanhalla tyylillä ja tehen käsin kaiken, Seija sannoo. </em></p>
<p>Melkein kaikki kankhaat, jokka hään ottaa työn alle, oova käytettyjä ja niissä näkkyy ajan hamphaan jälki, mutta Seija freistaa kuiten välttää mahollisia vikoja ko hään sovittaa kaavoja. Hään käyttää näitä hänen malleja 3-4 kertaa viikossa ko uusi kläninki taikka väsky syntyy Kaunisvaaran koissa.</p>
<p>-Minun saamista tillauksista suosituin oon pitkähiaenen kläninkimalli, A-malli 1960-luvulta, Seija kertoo, jonka yritys kulkee nimelä Siskoretro.</p>
<p>Seija oon syntynny Suomen Pellossa ja asunnu Ruottissa 40 vuotta. Hään meni ompeliakoulutuksheen ja opetteli vissit hoijot jo sillon, joitten jälkhiin hään tekkee vieläki, niinko päärhmeen piilo-ompelu käsin.</p>
<p>-Käsin päärmätty kläninki laskeutuu siistimmin ko konheela ommeltu.</p>
<p>Hään laittaa lisäksi vuorauksilla ryhtiä kaula-aukhoin.</p>
<p><em type="italic">Seija Waara tuottaa uusia vanhasta kankhaasta. Kuva: Privaatti </em></p>
<p><em type="italic">Seija päärmää käsin kaiken mitä tekkee. Kuva: Privaatti </em></p>
<p><em type="italic">Vastakohta pikavalmistheille </em></p>
<p>Voipii hyvin sanoa, ette Seijan hoijot oova aivan vastakohtia päivän tekstiiliteolisuuen pikavalmistheille. Hän valmistaa kuusi päivää viikossa Naamakirjan ja Instagrammin tuomia tillauksia. Näitten tileille hään laittaa hänen ompelemia uusia malleja ja hänen färikhäitten kankhaitten varastomallit, joista asiakas saattaa sitten valita.</p>
<p>Siskoretro-yritykselle oova tunnusomasia Marimekon tyyliset suurikuvioiset iloset kankhaat. Suunthaus färikhäissiin ja suuhriin kuviihoin ellää muuten nytten uutta aikaa retroihmisten ja yli 40-vuotiihaitten vaimotten parissa. Melko ussein Seija saapii kangaspalan asiakhaalta, joka puolesta oon saannu sen hänen äitiltä taikka mummolta. Saaha kantaa oman lapsuuen vaatepartta antaa aivan erikoisen tuntheen.</p>
<p>-60- ja 70-luvuila aatelthiin, ette se ole mitenkhään outoa, ette olla kirjavasti puettu, sannoo 59-vuotias Seija. Siltä net kaikin sillon vain näytit.</p>
<p xml:lang="swe"><em type="italic">Hoitoväsky á la Siskoretro. Kuva: Privaatti </em></p>
<p><em type="italic">Vanhat kankhaat säilyvä hyvälaatusinna </em></p>
<p>Seijalla oon kotona koko joukko kankhaita, jokka oova tulheet hälle kotisivuitten ja naamakirjaryhmitten kautta. Suomessa taikka Ruottissa 50 vuotta aikaa valmistetut kankhaat pitävä ylheensä hyvän laaun pareemin ko tämän päivän pikavalmistheiset, Seija kertoo.</p>
<p>-Jos ei olis kyse juuri siittä, ette materia pittää laaun ja färit, niin ei olis mithään järkeä satsata niitten käythöön uuesthaan. Mie en kans halua käyttää niin paljon minun aikaa semmosheen, joka ei kestä.</p>
<p>Seija ei ole aina ollu ompelianna. Koulutuksen jälkhiin 1975 tuli sen tilale maanviljelys yhessä hänen miehen kans, mikä vei oman ajan, ja ko se sitten lopetethiin, hään meni kotipalvelhuun ja vanhustenhoithoon töihin. Hään palasi takasi ompelun parhiin 4 vuotta aikaa ja käynnisti Siskoretro-yrityksen.</p>
<p>Hään istuu enimäksheen kotona ja ompelee, mutta oon hänet nähty pari kertaa Pajalan markkinoillaki.</p>
<p>-Mie en ehi ookata ympärhiinsä viisaamassa minun hoitoja. Mie ompelenki vain tillauksesta eikä mulla ole mithään ylimäähräistä myytävännä. Mie oon saannu firmoilta usseitaki kyselyita, jokka halvaisit päästä mukhaan myyhmään eelheen minun vaatheita, mutta se ei okein passaa minun työtaphaan.</p>
<p><em type="italic">Meänkielensi Matti Junes </em></p>
<p><em type="italic">Siivoustakki 50-luvulta oon nykyhjään mitä suurinta muotia. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>14 lokakuu, 2016</p>
<p type="title">Ann-Sofin lyhytfilmit haastava kuvan toornionlaaksolaisvaimosta</p>
<p>11 lokakuu, 2016</p>
<p type="title">EM-kolmonen: ”Mie träänaan paljon enämpi ko kaikki muut.”</p>
<p>5 lokakuu, 2016</p>
<p type="title">Tornionlaakso muuttuu Haltioitten laaksoksi</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
