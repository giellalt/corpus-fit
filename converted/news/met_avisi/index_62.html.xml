<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>557</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/tassa-net-oon-vaimot-jokka-oon-myota-saunapaletissa/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Tässä net oon – vaimot jokka oon myötä Saunapaletissa!</p>
<p><em type="italic">Koreokraaffi Justine Kirk oottaa uusia tansuria. Valokuva: Mattias Barsk </em></p>
<p><em type="italic">Nyt se oon valmis kukka net viis vaimoa Toornionlaaksosta oon, jokka oon myötä SVT:n Saunapaletin jatkossa. </em></p>
<p>– <em type="italic">Minun tavote oon ette kattoa ette Toornionlaakso ei kuole, met häymä näkyä, sannoo yks valituista, Pia Hulkoff, Hulkofftalosta Korpikylässä. </em></p>
<p>Metavisi saapii ainuanna meetianna julkasta kukka vaimot tuleva antamhaan heän kuan Toornionlaaksosta Saunapaletin jatkossa. Net oon Pia Hulkoff, Gun Olofsson, Sanna Kalla, Birgitta Rantatalo ja Lena Snell.</p>
<p>Gun Olofsson oon näytteliä Toornionlaakson teatterissa, Sanna Kalla oon yks osa poppiryhmässä The Magnettes, Birgitta Rantatalo oon kielenintonen poropunti Korpilombolossa ja Lena Snell eustaa ICA Lahtista Kaunisjoensuussa.</p>
<p>Itte ytin niissä kahessa ensimäisessä osassa Saunapaletista oli ette vaphauttaa miehen kattanoista ittestä, oon tuottaja Mattias Barsk sanonu ennemin SVT:n kotisivula. Ja muitten ootuksista.</p>
<p>-Mutta minkäs asioitten kans Toornionlaakson vaimot tekevä ylös? hään hunteraa. Eihään vaimoja kuttuta knapsuksi. Mutta tuota met olema miettinhee aika paljon ja saama varhmaan vastauksen vaimoilta.</p>
<p>Pia Hulkoff oottaa tätä seikkaa joka alkaa toukokuussa.</p>
<p>-Kauhean jännä. Mie Tulin iloseksi ette nyt tehhään Saunapaletti vaimoista, näe eikös se ole vaimot jokka oon voimakhaat Toornionlaaksossa?</p>
<p>-Yks syy ette minun valithiin oon tietenki ette mie puhun meänkieltä. Ja sitte mie olen tunnettu vapapuhheinen.</p>
<p><em type="italic">Olikos se päivänselvää ette hyäksyä? </em></p>
<p>– Jovain, miehään olen spontaani. Mitä hullumpaa sitä parempi. </p>
<p><em type="italic">Luottaa ittensä pääle </em></p>
<p>Pia tykkää hakea uusia haastheita elämässä. Hulkofftalo, jota Pia hoitaa miehensä kans, oon restaurangi- ja konferensiliike joka oon mainittu kymmenen kertaa Valkeassa kaitissa. Aivan semmonen asia!</p>
<p><em type="italic">Se vaatii rohkheutta ette olla myötä ohjelmassa? </em></p>
<p>– Joo. Mutta mulla oon hyä itteluotto ja mie en ole koskhaan ollu epävarma minun toornionlaaksolaisesta itenttiteetistä. Toisinpäin mie olen aina hyäksyny sen.</p>
<p><em type="italic">Mikäs toornionlaaksolainen itenttiteetti oon sulle? </em></p>
<p>– Ette olla ylpeä ette oon lähtösin täältä, ette oon ylpeä juurista ja kielestä. Mie sain matkhaan kotoa ette ei jättää suomenkieltä.</p>
<p><em type="italic">Miehilä oon jotaki minkä kans tehhä ylös Saunapaletissä, esimerkiksi kattanto ette ei olla knapsu. Oonkos vaimoila mithään minkä kans tehhä ylös? </em></p>
<p>– Joo, mie uskon niin. Ette tohtia kantaa oman itenttiteetin, ette ei vaihettaa murretta ko oon ollu kaks viikkoa Stokholmissa. Tohtia olla oma ittensä ja nähhä omat juuret.</p>
<p>Gun Olofsson, näytteliä Toornionlaaksonteatterissa, oon kans ylpeä ette hänet oon valittu Saunapalethiin:</p>
<p>-Mie olen toista ilonen ette mie saan olla yks viiestä vaimoista. Hauska! Se oon jännä saa kohata toiset vaimot. Nähhä mitä met saatama tehhä yhessä, kunka met kuuaama, tansaama ja näytämä mutäärnin toornionlaaksolaisen vaimon.</p>
<p><em type="italic">Pia Hulkoff, Korpikylä, Haaparanta. Valokuva: Privaatti </em></p>
<p><em type="italic">Gun Olofsson, näytteliä Toornionlaakson teatterissa. Valokuva: Privaatti </em></p>
<p><em type="italic">Sanna Kalla, yks osa The Magnetteistä. Valokuva: Privaatti </em></p>
<p><em type="italic">Birgitta Rantatalo, kielenintonen poropunti Korpilombolossa. Valokuva: Privaatti </em></p>
<p xml:lang="swe"><em type="italic">Lena Snell, ICA-kauppias, Erkheikki. Valokuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>11 huhtikuu, 2017</p>
<p type="title">Poiskulkunu kirkko nousee ylös uuesti- mutta puoli miljoonaa vailtuu</p>
<p>5 huhtikuu, 2017</p>
<p type="title">Minuriteetit suunittelevat privaattia vanhustenhoitoa</p>
<p>30 maaliskuu, 2017</p>
<p type="title">Toornionlaaksolaiskyläle rakhauentunnustus</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
