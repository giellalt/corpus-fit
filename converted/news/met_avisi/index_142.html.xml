<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>529</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/jymnaasielaiset-valmistelevat-vanhustenasuntoa-meankielta-puhuville/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Jymnaasielaiset valmistelevat vanhustenasuntoa meänkieltä puhuville</p>
<p><em type="italic">Jellivaarassa rakenethaan parasta aikaa uutta vanhustenasuntoa, Forsgläntan, joka osaksi aiothaan tehhä sopihmaan kolmele minuriteetile. Kuva: Jellivaaran kunta </em></p>
<p><em type="italic">Jellivaarassa rakenethaan justhiinsa yhen- ja kahenosaston vanhustenasuntoa, Forsgläntan, toornionlaaksolaisele, saamelaisele ja ruottinsuomalaisele minuriteetile. Hoito- ja huolenpitoprugrammin viimisenvuenopiskelijat oon saahneet tehtäväksi planeerata osastoitten sisältöä. </em></p>
<p><em type="italic">-Se oon ollu uskomattoman intressanttia, sannoo koululainen Louise Isaksson Männikkö Önbäck. </em></p>
<p>Työtä oon esitelty majkuussa Jellivaaran kunnale brosjyyrinä, joka oon koottu yhtheen Välkommakoulun UF (Ung Företagsamhet)-liikheen avula. Yksi kolmesta opiskelijasta, Louise, selittää ette se oon tuntunut oikeen innostuttavalta tehhä ”oikeata” työtä, josta piiain saatethaan nähhä tuloksia jo oktuuperissa, ko asunto vihithään.</p>
<p>Jellivaara oon vuesta 2000 asti meänkielen, saamen kielen ja suomen toimintaaluheena ja vanhustenasunto oon osa sitä työtä jota tehhään minuriteetitten kieltten ja kulttuurin säilyttämiseksi.</p>
<p>Oppilhaitten tehtävhään oon kuulunut käyvä Kirunassa Gläntanissa, joka oon vanheemitten meänkieltä puhuvitten osasto. Net oon kansa ottanheet yhtheyttä eri instansitten kansa siinä tarkotuksessa ette saa enämpi tietoa, esimerkiksi Demensiförbyntin ja Suomi-liiton kansa, ja vielä sen lisäksi intervjyyata minuriteethiin kuuluvia vanheemanpuolisia asukhaita.</p>
<p><em type="italic">Jennifer Nilsson, Reihane Rad ja Louise Isaksson Männikkö Önbäck Välkommakoulun Hoito- ja huolenpitoprugrammista oon nuvemperistä asti valmistelheet brosjyyriä, joka toivothaan antavan hyvän kuvan Koskenaukion uusista minuriteettiosastoista. Kuva: Privaatti </em></p>
<p><em type="italic">Kunkas se tullee näkyhmään ette tässä oon kysymys minuriteettiprugrammista? </em></p>
<p>– Osaksi kalustosta ja ruasta, jota sovitethaan täälä asuville. Mutta tämän lisäksi aktiviteetistä ja henkilökunnasta, jonka oon pakko osata kielet, sannoo Louise.</p>
<p>Mitä tullee demensisairaihiin mööpelit häätyvät olla asuville sopivia, hään huomaottaa. Esimerkiksi pitkistä koritoorista tehhään monta lyhympää kungastoolitten, puusta tehtyitten sohvitten, vanhoitten käyttökampheitten ja entisaikhaisten tauluitten avula …</p>
<p>Ruoka planeerathaan sen jälkhiin ko mihinkä sielä asuvat oon harjaintunheet: lihakeittoa, poronlihhaa, kahvijuustoa ja muuta jota yhistethään näihiin kulttuuhriin.</p>
<p>Oppilhaat oon työn aikana käyhneet läpi monen hallintokunnan bydjetin vuelta 2014 ja nähneet kunka minuriteettipiitraakit oon jaettu vanhustenhoijossa. Siittä näkkyy ette Kiruna myönsi enämpi ko tuplat vanhustenhoithoon verrattunna Jellivaahraan samana vuona. Mutta se oli silloin ja uusi osasto tullee varhmaan muuttamhaan tätä kuvvaa.</p>
<p xml:lang="swe">Tänä kevväinä oppilhaat tulevat esittämhään Jellivaaran kunnan ja Demensiförpyntin brosjyyriä ennenko sitä kerithään jakkaa sen enämpää.</p>
<p><em type="italic">Onkos teilä toivomuksia tulevasta työpaikasta tässä asunossa? </em></p>
<p>-Kyllä se olis ollu mukava, mutta ko kukhaan meistä ei saata kieltä, sannoo Louise. Ja se oon tärkeätä ette osastoissa oon pätevää työvoimaa.</p>
<p xml:lang="swe"><em type="italic">Meänkielensi Erling Wande </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>24 huhtikuu, 2016</p>
<p type="title" xml:lang="swe">STR-T:n stipentit meänkielen lähettilhääle ja kirjailiale</p>
<p>21 huhtikuu, 2016</p>
<p type="title">Prässikuttu Kulttuuristipentiä jaethaan ja luentoja piethään vuosikokkouksessa</p>
<p xml:lang="swe">Lauantaina 23 päivä aprilliä, alkaen klo. 9.30, Svenska Tornedalingars Riksförbund- Tornionlaaksolaiset, pittää vuosikonkressin. Paitti tavalisia vuosikokkous neuvotteluita STR-T jakkaa kulttuuristipentit Katarina Kierile ja Sari Ojale. Vuosikonkressin yhteyessä saama ottaa ossaa luennoista jota Curt Persson, Lennart Rohdin, Kvänlandsförpynti ja Ruijan Kveeniliitto ...</p>
<p>19 huhtikuu, 2016</p>
<p type="title" xml:lang="swe">Esitys uuele lokotyypile ja kraaffiselle prufiilille</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
