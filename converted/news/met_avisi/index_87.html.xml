<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>601</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/andersin-merkilisia-jaakaria-levitethaan-pohjosmaissa/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Andersin merkilisiä jääkäriä levitethään Pohjosmaissa</p>
<p><em type="italic">Anders istuu valopöyän ääressä ja riittaa. Asunossa Kirunassa syntyvät sekä 91:a ette Villitten elämää. </em><em type="italic">Kuva: Richard Lantto </em></p>
<p><em type="italic">Nyt Toornionlaakson popylääriä jääkäriä Bossea ja Gnustäppiä levitethään yli Pohjosmaita. Sarjakuvapiirtäjä Anders Skoglind Pajalasta oon onnistunnut saahmaan vauhtia sarjale Villitten elämää. </em></p>
<p><em type="bold">-Tanskalainen förlaaki oon saanut sen yksinoikeuet, sannoo 42-vuotias, joka justhiinsa oon julkassu Villitten elämän ensimäisen albummin ruottiksi. </em></p>
<p>Saittarovalainen Anders, jolla oon seittemän pelikuormaa Pajalan keskusthaan, oon tehnyt sopimuksen tanskalaisen förlaakin, PIB:n, kansa, yksinoikeuesta levittämhään Villitten elämää kaikhiin Pohjosmaihiin. Se tarkottaa sitä, ette näitten kahen tyypitten seikkailuja mettässä leviävät naapurimaitten lehthiinki. Ruottissa erityisesti NSD, 91:a ja Jahti &amp; Jääkärit oon tähään asti net jokka oon julkasheet tätä sarjaa.</p>
<p>– Se tuntuu villin hauskalta. Mie olen alkanu muuttamhaan täysikokoset sivut puolikokosiksi sentähen ko niile oon silloin helpompi löytää siiaa.</p>
<p>Villitten elämää on Andersin oma sarja joka synty vuona 2001. Uusi albummi, ”Laajattu skottåriksi”, joka julkasthiin oktuuperissa, oon jaettu nelhjään vuenaikhaan, ja jääkärit Bosse ja Gnustäppi päähenkilöinä.</p>
<p>-Sivutyyppiä oon kansa määrättömästi tässä sarjassa, semmosia jokka oon oikeita ihmisiä mutta Bossen ja Gnustäpin mie halvan erottaa niistä. Mie halvan antaa heile omia ominaisuuksia loukkaamatta kethään muita.</p>
<p>Gnustäppi kuuluu vanhaan sortin jääkärhiin ja sillä oon vahva itteluottamus, Anders selittää. Hään oon suursaalitten jahtaaja ja Ruottin vastaus Hemingwayle.</p>
<p>-Se ei ole mikhään sattuma ette Gnustäpilä oon leopaardinprikulinen hattu.</p>
<p>Anders ei jahtaa itte, mutta hällä ei ole minkhäänlaisia prubleemiä saa jännitäviä kohtia hirvenjahissa paperille.</p>
<p>-Kaikki Saittarovassa jahtaaava muutko mie en, mutta mie olen ollu matkassa mettässä kläpistä asti.</p>
<p><em type="italic">Sarjakuvaalbummi Villitten elämää, joka selittää Pohjosen jääkärielämästä, oon nyt kaupoissa ostettavanna ja saatethaan ostaa Bokus-förlaakin kauttaki. </em></p>
<p><em type="italic">Lausuntoja Toornionlaaksosta </em></p>
<p>Andersi oon tunnettu siittä, ette hään oon detaljirikas ja nuuka ko hään tekkee kuvat. Monet toornionlaaksolaiset ilmaukset Villitten elämä-kirjassa paljastavat kuvvaajan taustan.</p>
<p>-Vaikka mulla ei pruukaa olla niin paljon kirosanoja, sitä vastoin mie välistä lasken vähän leikkiä paikannimistä.</p>
<p>Norrbottenilaisia ympäristöjä näkkyy vähän sielä täälä, mm. Kierunasta.</p>
<p>-Bosse ja Gnustäppi asusteleva Saittarovassa, mutta yhtäkkiä kylä saattaa saaja leikkikartanon eli sporttikaupan. Minun pikku 50:n hengen kylä oon sarjamailmassa kasuava perukka.</p>
<p>Andersi toivoo ette kassassa alkaa helisemhään sitte ko albummi oon julkastu. Mutta se ei lopu sillä.</p>
<p>-Mulla oon materiaalia kuitenki kymmenheen Villitten elämä-albumhiin.</p>
<p>Andersi piirtää 91:aaki. Sen sarjan kansa hään oon puuhailu ainakin vuesta 2009 asti ja tulevaisuuessa hään tullee piirtämhään Åsa-Nisseäki.</p>
<p><em type="italic">Anders Skoglind oon riitanu ittensä. </em></p>
<p><em type="italic">Mistäs sinun kyky tullee? </em></p>
<p>-Mie piin paljon ikävää lapsena ja siittä se kreatiivisuus nousee. Mie olin ainua oppilas minun luokassa ko ei ollu kethään muita samanikäsiä. Met olima 9 kolululaisia vuosiluokissa 1 – 6 ja sitä sai itte keksiä sen päästä ko saatto. Paperia ja pänniä oli tietenki aina saatavissa.</p>
<p>Andersila oon kansa taitesepän koulutus ja hään valmistellee kaikkia kirhveistä valokruunuihiin. Juuri nyt hään oon tekemässä kirhveenvartta.</p>
<p>-Mie olen löytäny hyvän tasapainon elämässä riittaamisen ja takomatyön välilä.</p>
<p xml:lang="swe"><em type="italic">Meänkielensi Erling Wande </em></p>
<p><em type="italic">Anders Skoglind oon seppä ja sarjakuvapiirtäjä. ”Mie olen löytäny hyvän tasapainon elämässä”, hään sannoo. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>21 lokakuu, 2016</p>
<p type="title">Fagervall alottaa terhveysreisut Espanjaan</p>
<p>18 lokakuu, 2016</p>
<p type="title">Seijan iloset vanhan ajan vaatheet leviävä ympäri maata</p>
<p>14 lokakuu, 2016</p>
<p type="title">Ann-Sofin lyhytfilmit haastava kuvan toornionlaaksolaisvaimosta</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
