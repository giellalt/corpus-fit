<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>588</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/kasvihuone-gunnarin-lapsenlapsi-kuulu-ruuansuunittelia-tukholmassa/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Kasvihuone-Gunnarin lapsenlapsi – kuulu ruuansuunittelia Tukholmassa</p>
<p><em type="italic">Sara Wicklin oon Gunnar Hietalan – Hietalan kauppapuutarhan perustajan – lapsenlapsi. (Kuva: Privaatti) </em></p>
<p><em type="italic">Sara Wicklin istu kläppinä Korvassa Hietalan Kauppapuutarhassa ja katto murfaari Gunnarin työtä kurkutten parissa. Tänhään ko hään oon itte Tukholmassa kuulu ruuansuunittelia, hään saattaa kiitttää murfaaria niin tämän ekolookisesta aattelusta ko hänen omasta uravalinnasthaanki. </em></p>
<p>– Soon vissi, ette murfaari oon vaikuttannu minhuun, sannoo Sara (39 vuotta), joka kläppinä kävi äitin ja isän (joka tuli Sri Lankasta) kanssa joka kesä Korvassa. Sielä ylhäälä ollu mithään jännittävämpää ko väylä ja kasvihuone.</p>
<p>Sara muistaa varsinki net keltaset verekset mantelipotut.</p>
<p>Hään kirjottaaki kotisivulhaan: ” <em type="italic">Minun murfaari oli palkittu puutarhamestari ja ekolookisen viljelyn toelinen piuneeri. Tämmösistä lähtökohista ole ihmekhään, ette minusta oon tullu melkosen kranttu ruokavarotten laathuun nähen. Minun vahviimat muistot oova siittä ko morfaari tarjosi pikkusia mantelipottuja löökikastikheela (löökiä silputtunna voisulassa) rivattomasta kahvikupista ja ohrajauhoista paakattua sitkeätä rieskaa hänen itte kraavaaman lohen kanssa.” </em></p>
<p><em type="italic">Sara viljelee huohneela kurkkuja Tukholman asunnossa aivan samon ko morfaari Gunnarki teki. (Kuva: Privaatti) </em></p>
<p><em type="italic">Tuppipotut Saran tavala </em></p>
<p>-Kupissa kastaminen oon minun vahviin ruokamuisto. Mie oonki ottannu sen käythöön visseissä fiinimmissä yhtheyksissä, ko mie oon tarjonnu näitä tuppipottuja löökin ja voikasthikkeen kansa.</p>
<p>Saran äiti oon nimelthään Inger ja hällä oon usseita sisaruksia, minkä tähen Saralla oon puolesta koko joukko serkkuja äitin puolelta. Tilanomistajat Hans ja Ulrik Hietala, jokka pitävä pohjosessa kauppapuutarhaa, oova pari heistä.</p>
<p>Sara tiesi jo varhain, mitä hään halus tehhä ja hään saiki hopusta työtä Kajsa Wargin tykönä Tukholman Söderissä. Hänen intohimo johti siihheen, ette hään alko itte suunitttelehmaan ruokalistoja, aukasi ravintolan Pariisissa, työskenteli Lontoossa ja nytten assuu Tukholmassa, missä hään johtaa Sara Wicklin, Urban Chef firmaa . Menheennä jouluna hään sai tehtäväksi pystyttää vegaanin (kasviruokavalio) joulupöyän Dagens Nyheterin räkinkhiin.</p>
<p><em type="italic">Tehny keittokirjoja ja reklaamia </em></p>
<p>Tämä ”kokki”, jonka juuret oova Korvassa, työskentellee ruokatuotheitten ja luovien aatusten sekä inspiraation kanssa.</p>
<p xml:lang="swe">– Mie tehen työtä lehile – mm. Hälsa och Baka – mainosten ja keittokirjotten parissa, samon tuotekehittelyn ja ateriapalveluitten alala.</p>
<p>-Murfaari Gunnarin aattelu passaa oiken hyvin tähhään päihvään ko tänhään häätyy viljellä pienimuotosesti niilä resyrsseila ko oon. Mie pruukaan kertoa paljo hänestä ko mie piän kyrssia taikka praataan raaka-aihneista.</p>
<p>Sara tekkee paljo työtä kasvisruokien parissa. Niitten pittää hälle olla puhasta ja ekolookista ja pruteiinit häätyy tulla kasviksista.</p>
<p>– Mie en kuttukhaan itteä kokiksi ko aterioitten suunitteliaksi. Kaikki, mikä liittyy ruuoanlaithoon kiehtoo minua, ei ainoastaan se, ette se maistuu hyälta ko sen häätyy olla hyvvää sielulekki.</p>
<p><em type="italic">Anisleipä oon yksi niistä tuotheista, jonka hään oon nostannu framile lapsuuesthaan. (Kuva: Privaatti) </em></p>
<p><em type="italic">Oos sulla aatusta liittää yhtheen Hietalan kauppapuutarhan toiminta sinun ammattin kanssa? </em></p>
<p>– Ehottomasti, mutta juuri nytten etäsyys oon sen estheennä.</p>
<p>Sara ei ole ollu ylhäälä Korvassa sitten vuuen 1995, osittain pitkäaikasen ulkomaila asumisen vuoksi ja osin siksi, ette hällä oon tätänykyä vielä kouluikäsiä kläppiä perhään kattotavanna.</p>
<p><em type="italic">Meänkielensi Matti Junes </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>22 tammikuu, 2016</p>
<p type="title">”Meänkielen kautta oon helpompi päästä vanhusten kansa puhheile”</p>
<p>20 tammikuu, 2016</p>
<p type="title">Menestyksiä Jordile – Tornionlaakso oon kuuma koko Ruottissa</p>
<p>18 tammikuu, 2016</p>
<p type="title">Dramaattista ko Urpon velomubiili rullasi sisäle Pariishiin</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
