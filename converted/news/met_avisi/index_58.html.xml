<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>577</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/puunpuristaja-kangosesta-tekkee-tyota-maankayton-kans-stokholmissa/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Puunpuristaja Kangosesta tekkee työtä maankäytön kans Stokholmissa</p>
<p><em type="italic">Lisa Mörtlund, 33, oon kasunu ylös Kangosessa ja oon nyt töissä maa- ja vesikysymyksitten kans Stokholmissa. Valokuva: Privaatti </em></p>
<p><em type="italic">Toornionlaaksossa rantasuojalaki pitäs olla enämpi myöntheinen ko isoissa kaupunkissa siksi ko maaseu’un rikhaus oon ette saattaa käyttää luontoa ja vesitten lähesyyttä. </em></p>
<p><em type="italic">Näin tykkää Lisa Mörtlund, kunnanneuossekreteerare V-parttiolle kaupunkintalossa Stokholmissa. Hällä oon kattanto maan- ja veenkysymyksissä mihinkä varmasti hänen kasvatus Kangosessa oon vaikuttannu. </em></p>
<p>Lisa Mörtlund, 33 vuotta, siirty Toornionlaaksosta kuuentoistaikäsennä ko hään lähti yliopisthoon Luulajassa. Sitten tuli lähtö Göteborghiin ja Stokholhmiin. Mutta kolmenkymmenenkolmenvuotias Lisa ei ole jättäny takustaa ja vanhimpia, Berit Kruukaa ja Göran Mörtlundiä, jokka asuva Kangosessa.</p>
<p>Joo, Lisa oon sukulainen kirjailia Mona Mörtlundin kans jos joku hunteeraa sitä. Mona oon Lisan fasteri.</p>
<p>2014:sta saakka Lisa oon töissä kunnanneuossekreteerarinna asunto- ja temukratiiruuttelissa Stokholmin kaupunkissa. Se sai työn sillon ko muuttu hallitus Kaupunkintalossa ja V otti yli porvaritten jälkhiin S, MP ja FI:n kansa.</p>
<p>– Ette mie sain työn oon varmasti enämpi kyse siittä ette mie tiän asumishuoltamiskysymykset ja olen tehny työtä stratekisen järjestyksen kans ko ette mie kuulun vasemistopuoluheen.</p>
<p><em type="italic">Puunpuristaja petongivasemisto </em></p>
<p>Lisa oon aina ollu innostunnu pulitiikistä ja tykkäsi ette oli aika liittyä johonki puoluheen äänestyksessä 2010. Se tuli Vasemistopuolue. Twitterissä Lisa kuttuu ittensä Puunpuristaja petongivasemisto Toornionlaaksosta.</p>
<p xml:lang="swe">– Mie olen enniiten kiinostunnu aktivistipinnala, järjestänny lentolehtijakamista, järjestänny kamppanjia ja semmosta.</p>
<p>– Met olima ryhmä joku vuosi sitten joka järjesti paljon aktiviteettiä kaupunkissa. Met rakensimma esimerkiksi olohuohneen Heinätorila ette näyttää asuntopulan.</p>
<p>Sen jälkhiin hään alko lukehmaan yhtheiskuntasuunittelua ja meni myötä orkanisasjuuhniin ”Mie halvan asunon. nyt.” Jälkhiin koulun hään alko töihin Sigtunan kunnassa yhtheiskunnanjärjestäjäksi.</p>
<p>Yks iso kysymys Stokholmissa nyt, oon ette ottaa esile uuen yleissuunittelun kunnale. Lisa oon myötä keskusteluissa vasemistopuoluen puolelta. Suunittelu oon ohjaava tokymäntti kaikele maan- ja veenkäytöle kunnassa.</p>
<p xml:lang="swe"><em type="italic">”Ole reilu luvanantamisessa” </em></p>
<p>– Maankäyttökysymykset oon kans kiinostavat ko net koskeva Toornionlaaksoa ja Norrlantia missä mettäliike, matkailuliike, kruua ja poronhoito pitävä sopia yhtheen. Pohjosessa oon paljon konfliktiä mikkä koskeva maankäyttöä.</p>
<p>Kuuma kysymys monessa kunnassa pohjosessa oon säänöt rantasuojasta. Kunkas lähele järveä saapii oikeasthaan rakentaa?</p>
<p>– Mie tykkään ette harvaseu’uissa tarttis olla enämpi myöntävä ko aatteelee rakentamista veen lähele. Stokholmissa oon paljon taloja hyvin lähelä vesiä siksi ette sielä ennen aikhaan oon ollu tehthaita. Pohjosessa ei saa rakentaa järven lähele vaikka ei sielä ole paljon yhthään krannia lähelä ja sen mie tykkään kummaksi.</p>
<p>Lisa tykkää ette pitäs olla enämpi tarkka rantasuojan kans kaupunkissa verrattunna harvaseu’ula missä oon paljon tillaa ja vähän väkeä.</p>
<p>– Arvo harvaseu’ula oon ette oon paljon vettä ympärillä ja ette saattaa käyttää sitä.</p>
<p>– Mie uskon ette mulla oon eri kattanto rantasuojakysymyksissä ko minun kolekoila täälä etelässä siksi ko mie tulen Toornionlaaksosta.</p>
<p xml:lang="swe"><em type="italic">Meänkielensi Märta, Karin ja Linnea Nylund </em></p>
<p><em type="italic">2-3 kertaa vuessa Lisa mennee kotia vanhimitten työ Kangosseen ja nauttii luonosta. Niinku tässä. Valokuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>5 toukokuu, 2017</p>
<p type="title">Ann-Helén oon ottanut vallan oman tuplan identtiteetin yli</p>
<p>25 huhtikuu, 2017</p>
<p type="title">Suomeninstityytti satsaa meänkielisseen kirjalisuutheen</p>
<p>20 huhtikuu, 2017</p>
<p type="title">Pajalan julkkisten elämä SVT:n viideobloggisatsauksheen</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
