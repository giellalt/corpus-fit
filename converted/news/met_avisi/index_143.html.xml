<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>480</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/esitys-uuele-lokotyypile-ja-kraaffiselle-prufiilille/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title" xml:lang="swe">Esitys uuele lokotyypile ja kraaffiselle prufiilille</p>
<p><em type="italic">Sebastian Brännvall, kraaffinen tisaineri, ja Oskar Norberg Lundmark, prujektinjohtaja oon uuen kraaffisen prufiilin takana. Kuva: Yours </em></p>
<p><em type="italic">STR-T saapii uuen kraaffisen prufiilin painotuotheile ja vepile. </em></p>
<p><em type="italic">-Lovikkamönsteri prufiilissä näyttää aukeimen föreninkin joka toimii syämestä ja tukkee ihmisten tasaarvoa, sannoo kraaffinen tisaineri Sebastian Brännvall Yours komynikasjuunivirastossa Luulajassa. </em></p>
<p>Vuosikonkressissä 2015 käsitelthiin motsjuuni Kjell Havrinkiltä, johtokunnan jäsen Toornionlaaksolaiset Stockholmissa joka tykkäsi ette STR-T pitäs ottaa esile kysymyksen yhtenäisestä markkinointimateriaalista.</p>
<p>Vuosikonkressi oli sammaa mieltä ko johtokunta: liiton kraaffinen prufiilityö oli jälissä ja oli tarve yhtheisestä ja yhtenäisestä materiaalista. Niin painotuotheile ko vepin ulkonäöle.</p>
<p>Vuenvaihtheessa Yours kommynikasjuunivirasto pani työn käynthiin ja Sebastian selittää ette se oon menny siepeästi. Hään sai heti selviä visjuunia liitolta heän arvopohjasta ja histuuriasta. Nykyaikhainen, aukein, sisälyttävä ja etheenkattova olit kans tärkeitä sanoja joita piti ottaa huomihoon. Tehtävä oli ette näyttää sen färilä ja mallila.</p>
<p><em type="italic">– </em>Osa haastheessa oli kans ette köyttää yhtheen kaikki paikalisosastot, silti tunnusmerkki joka liittyy vetheen, sannoo Sebastian. </p>
<p>Tunnusmerkissä (eli lokassa) väylä ja sen liikkuminen oon myötä Meänflaun färissä sininen, keltanen ja valkea. Alkuperäset färit oon saahneet seuraa toisarvofäritten kans vihriäinen ja lämmin keltanen päälimäisissä ja tekstissä.</p>
<p><em type="italic">Uusi lokotyyppi liittää väylän liikkumisseen. Kuva: Yours </em></p>
<p><em type="italic">Lovikkamönsteri tunnusmerkkinä </em></p>
<p>Syämenmallinen pohjonen mönsteri (Lovikka) oon otettu esile ja saatethaan käyttää koristuksena painotuotheissa.</p>
<p>-Mönsteri näyttää aukeimen föreninkin joka toimii syämestä ja tukkee ihmisten tasaarvoa.</p>
<p>Kuottu mönsteri liittyy kans yhtheen kotikhaalisuutheen ja Toornionlaakson käsityöperintheesheen.</p>
<p><em type="italic">Syämenmallisen Lovikkamönsterin saattaa käyttää ositten rajana eli koristuksena. Kuva: Yours </em></p>
<p><em type="italic">Oonkos ollu vaikea työ? </em></p>
<p>-Ei, meilä oon ollu hyvä komynikasjuuni meän ja liiton keskelä, sannoo Sebastian. Työ tuli helpompi silti ette meilä Yours:issa oon yhtheyttä Toornionlaaksoon.</p>
<p xml:lang="swe">Prujektinjohtaja Oskar Norberg Lundmark:</p>
<p>-Haaste meile oon ette antaa mitä asiakas halvaa ja tässä komynikasjuuni STR-T: n kans oon ollu oikheen hyvä suurela avomielisyyelä.</p>
<p>STR-T:n johtokunta oon ottanu vasthaan esityksen hyvin ja tykkää konseptistä. Esitys oon nyt paikalisosastoissa ja muila jäsenillä ette saa useaman antamhaan mielipitheen. Viimisthään ensimäinen päivä toukokuuta johtokunta halvaa mielipitheet meilin kautta [email protected]  . Sano sieki mitä tykkäät!</p>
<p xml:lang="swe">Tästä löyät kraaffisen käsikirjan: http://www.str-t.com/ny-grafisk-profil-for-svenska-tornedalingars-riksforbund-tornionlaaksolaiset-str-t/</p>
<p><em type="italic">Nootti: Yours oon kans kraaffisen prufiilin takana Norrbottenin laakin miesten koripalloliikassa BC Luulaja. </em></p>
<p xml:lang="swe"><em type="italic">Meänkielensi Märta, Karin ja Linnea Nylund </em></p>
<p><em type="italic">Esityksiä mainoksille missä oon uusi prufiili. Kuva: Yours </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>15 huhtikuu, 2016</p>
<p type="title" xml:lang="swe">STR-T:n styyrelsin jäsenet</p>
<p>14 huhtikuu, 2016</p>
<p type="title" xml:lang="swe">STR-T:n styyrelsin jäsenet</p>
<p>13 huhtikuu, 2016</p>
<p type="title" xml:lang="swe">Aitat ja pykinkeilä suletut pihapiirit tyypilistä Tornionlaakson arkitektyyrille</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
