<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>545</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/pelle-rakensi-yhenhengen-saunan-vaimolensa/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Pelle rakensi yhenhengen saunan vaimolensa</p>
<p><em type="italic">Pelle Andersson Tukholmassa rakensi yhenhengensaunan asunossa vaimolensa Marialle joka rakastaa saunomista. Kuva: Privaatti </em> </p>
<p><em type="italic">Asuks ahthaasti keskelä kaupunkia ja kaipaat saunomista? Rakena yhenhengensaunan! Niin kirjaförlaakin Ordfrontin toimitusjohtaja Pelle Andersson teki vaimolensa Marialle joka oon Toornionlaaksosta.  </em></p>
<p>Pariskunta oon asunu keskelä Tukholmaa lähelä Slyssiä monta vuotta, ja oon aina rakastanhee saunomista. Maria Nyström oon osittain kasunu ylös Hietaniemessä Suomen rajan lähelä, ja hänen into lämpimälle höyryle oon tarttunu tukholmalaisele Pellele.</p>
<p>Joku viikko sitten pariskunnan pesohuohneessen valmistu Pellentekemä yhenhengensauna. Se ei ole isompi ko suunile neliönkokonen ja lava oon 60 senttiä pitkä.</p>
<p>–   Tuntuu vähän ikävältä ette emmä mahu molemin, mutta saama saunoa vuorotellen. Jos halvama saunoa yhessä niin joku meistä saapii seisoa, nauraa Pelle.</p>
<p>Maria, joka syksylä sai työn pipliuteekinjohtajaksi Mataringissä, oon aina uneksinnu pienestä saunasta asunossa. Niin kävi ette het sait kuula kotinikatusta saunasta Haningessä mikä oli myytävännä. Entinen kunnanneuos (ylöskasunu Lapinjärvelä) halusi myyä saunan jonka hään oli itte rakentannu ja Pelle ja Maria sait ottaa yli sen. Saunassa oon kolme seinää, ovi ja kiuas mikä oon vähän liika iso ko itte sauna oon niin pieni.</p>
<p>–   Se lämpiää jossaki sekuntissa, uskoo Pelle joka ei ole vielä pruuanu sitä ko tämä kirjotethaan.</p>
<p><em type="italic">Yhenhengensauna oon 120 x 80 senttiä ja siinä ei ole ommaa laattiata. Kuva: Privaatti  </em></p>
<p>Huono puoli uuessa paikassa oon ette yks saunanseinistä oon vähän liika lähelä tualettitoolia, mutta Pelle hunteeraa ette kääntää toolia joskus tulevaisuuessa. Onneksi hään oon ollu rakenustöissä ja vvs-myyjä, ette hään näyttää tietävän mistä hään puhhuu.</p>
<p>–   Ennenko met saima ylös saunan met häymä tarkastaa nuukasti kunka tuuletuslaitos toimii   ette ei tulis kostheusvikoja talossa. Sen kans talonomistaja oli nuuka.</p>
<p>Sähköki oon veetty ammattimieheltä.</p>
<p>Pelle tutkii ette oon menny suunile 2,5 vuotta saunanostosta siihen saakka ette se oli paikoilansa. Paljon aikaa oon menny ette oottaa jotaki luppaa ja hantvärkkaria: hyyresväärtiä, instalasjuunifirmaa, mokkaria, sähkömiestä… Sillaikaa sauna oon ollu alasmontteerattu vaatekamarissa.</p>
<p><em type="italic">Maria Nyström, Hietaniemestä, saapi viimen vihton saunoa hänen asunnossa Tukholmassa. Kuva: Mataringin kunta   </em></p>
<p><em type="italic">Kehottasiks muita rakentamhaan oman saunan? </em> </p>
<p>– Jovain. Se ei ole vaikeampi ko ette lyä kokhoon kolme tivistettya seinää ja katon…Mie uskon ette se oon helpompi rakentaa saunan valhmiissen pesohuohneessen ko ette yrittää sovittaa valhmiiksrakenetun saunan vissiin tilhaan.</p>
<p>Näin Maria sannoo rakenuksesta:</p>
<p>– Saunominen oon parasta mitä oon, siittä tullee pehmeä ja kiltti. Jos kaikin tekisit sitä niin ei meilä olis sottaa maan päälä.</p>
<p>Hinta pariskunta Andersson/Nyströmin rakenukselle oon suunile 10 000 kruunua mihinkä kuulu instalasjuuni.</p>
<p xml:lang="swe"><em type="italic">Meänkielensi Märta, Karin ja Linnea Nylund. </em> </p>
<p xml:lang="swe">Dela på facebook:</p>
<p type="title">Lisää uutisia</p>
<p>17 helmikuu, 2017</p>
<p type="title">Kuttu vuosikonkressiin</p>
<p>Aika: 8/4 klo 09.00 2017 Paikka: Tornedalens Folkhögskola, Matarenki Lissää tietoa löyät tästä Kuttu vuosikonkressiin- Kallelse årskongress Tervetuloa! Johtokunta</p>
<p>14 helmikuu, 2017</p>
<p type="title">Minuriteetitten taistelu oikeuksista Länsirannala – ja Ruottissa</p>
<p>7 helmikuu, 2017</p>
<p type="title">Toornionlaaksolainen oon Stockholmin enin transparentti määklari</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
