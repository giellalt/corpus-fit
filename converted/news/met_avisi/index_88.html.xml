<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>605</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/fagervall-alottaa-terhveysreisut-espanjaan/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Fagervall alottaa terhveysreisut Espanjaan</p>
<p xml:lang="swe"><em type="italic">Markus Fagervall ja olympiamitalisti Lars Frölander oova Espanhjaan marraskuussa tehtävän Uusi alku-reissun isäntiä. Kuva: TM Real Estate Group </em></p>
<p><em type="italic">Tornionlaaksosta kotosin oleva idolivoittaja Markus Fagervall siirtyy terhveysalale. Hään alottaa yhessä olympiavoittaja Lars Frölanderin kans jooghaan ja rentoutumisheen keskittyvät terhveysreisut. Het vetävä 22-27. marraskuuta alotusleirin Espanjassa. </em></p>
<p>Markus, joka oon syntynny Övertorniolla ja voittannu Idol 2006 kilpailun, tykkää, ette terhveyellä oon kyllä aina ollu tärkeä sia hänen elämässä. Ko hään oon kierrelly musikanttina ja artistinna vuosikauet, hään ossaa antaa arvon niin treenaamiselle ja ko hyvälle sapuskallekki. Hään suoritti lophuun Uuumajassa äskettäin kokkikoulutuksen.</p>
<p>-Mie oon ollu aina kiinnostunnu treenauksesta, sannoo puolesta entinen jääkiekon pellaaja.</p>
<p>Terhveys oon tullu fölhjyyn ko hään ja eliittiuimari Lasse kohtasit 2008 Jäälä tähtien (Stjärnor på is) nauhotuksessa.</p>
<p>-Sielä met ystavystyimmäki.</p>
<p>Lassella oon kasvispohjasen raviinon terhveyslinja. Vuosi aikaa Markus kysy Lasselta, ette saattasko hään haalia kokhoon joitaki smoothie (heelmäpyre) ja juissi pohjasia reseptiä. Tämän jälkhiin koko hoijosta räätälöity espanjalaisen puulaakin kanssa Mar de Pulpin leirin ja aktiivisen kesäloman suunitelma Almeriassa.</p>
<p>Osallistujat tulevat Espanjassa kohthaahmaan Markuksen ensi siassa kokkina.</p>
<p xml:lang="swe"><em type="italic">Leiri Mar de Pulpissa, Espanjan Almeriassa oon Markus Fagervallin ja Lars Frölanderin terhveysreisun määränpännä. Kuva: TM Real Estate Group </em></p>
<p>Leiri meren rannala (Camp by the sea) konseptin lähtökohtana oon halu antaa uusi alku itten kunki elämälle. Sie saatat ellää stressattua elämää ja lyyä varsin laimin sinun ruokapuolen? Sie kaipaat ottaa lunkisti ja antaa niin kropan ko sielunki rauhottua?</p>
<p>-Met syömmä viien päivän ajan vain nestemäistä sapuskaa, Markus sannoo ja niin kevyesti ko vain mahollista, ette kroppa käyttää raviinnon. Met tulema olheen päivät 2000 kaloorilla niin ette misthään paastosta ole kuiten kyse.</p>
<p>Mutta silti: ainoasthaan heelmäpyrheitä, juissia ja keittoja oon tarjolla. Joogasta ja meditaatiosta tullee päivittäinen ossuus samon ko luennoista; mm. tohturi David Stenholtz´n joka oon asiantuntia ko oon kysseessä ruuan ja terhveyen yhtheyet. Hään oon puhheenjohtajanna Lääkäri tulevaisuuen puolesta-järjestössä.</p>
<p>-Reisun tarkotus oon päästä vähän toppaahmaan vauhtia.</p>
<p>-Met kattoma kans, ette ruokavaliossa oon hyvin vähän sokkeria. Jos sie syöt sinun arjessa paljo rasvaa ja sokkeria niin reisu tullee olheen sulle työläs näitten vierotusoihreitten tähen.</p>
<p>Toissaalta se saattaa olla sulle askel oikeehaan suunthaan ko sie tunnet eron.</p>
<p>Ette reisu olis kaikile niin hyvä elläymys ko mahoolista, kaikin ilmottauvat saava eeltä käsin suosituksia, joita seurata ja lisäksi jotaki fölhjyyn, jota seurata ruokahoijoissa vielä neljän viikon ajan kothiintulon jälestäki.</p>
<p>Markuksen vaimo oon kasvissyöjä (vegan) ja vaikka Markus ei oo itte semmonen, hään oon kuiten tietonen siittä, mitä suuhun pannee. Hään välttää teknisesti valmistettuja (processad) ruokia ja tekkee tänhään jo parempia ruokavalintoja ko muutama vuosi aikaa.</p>
<p>-Jos oon aatus, ette ruualla oon jotakikhaan vaikutusta sinun terhveytheen niin mie piän, ette kannattaa tarttua tilasuutheen ja tulla fölhjyyn tälle uuen alun reissule.</p>
<p>Leiri tulhaan toistamhaan kevhäällä 2017.</p>
<p>Jos sie halvaat tietää lissää niin mene internetin sivuile Marholidays.net (ruottiksi) Maksimissa 30 saapii paikan.</p>
<p><em type="italic">Meänkielensi Matti Junes </em></p>
<p><em type="italic">Övertorniolla syntynheelä Markus Fagervallila oon kokkikoulutus ja hään panostaa terveytheen ja mietiskelhyyn. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>18 lokakuu, 2016</p>
<p type="title">Seijan iloset vanhan ajan vaatheet leviävä ympäri maata</p>
<p>14 lokakuu, 2016</p>
<p type="title">Ann-Sofin lyhytfilmit haastava kuvan toornionlaaksolaisvaimosta</p>
<p>11 lokakuu, 2016</p>
<p type="title">EM-kolmonen: ”Mie träänaan paljon enämpi ko kaikki muut.”</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
