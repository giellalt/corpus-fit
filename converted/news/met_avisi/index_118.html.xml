<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>328</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/ida-reisaa-viikottain-haaparannan-ja-tukholmin-valia/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Ida reisaa viikottain Haaparannan ja Tukholmin väliä</p>
<p xml:lang="swe"><em type="italic">Ida Karkiainen. Kuva: Valtiopäivä </em></p>
<p><em type="italic">Meän sarjassa valtiopäiväjäseniä, joila oon yhtheys Tornionlaakshoon, met kohthaamma nytten Ida Karkiaisen (S), joka ellää kapsäkkielämää. Hään istuu kolmessa valiokunnassa – koulutusvaliokunnassa, kylttyyrivaliokunnassa ja valtiosääntövaliokunnassa. </em></p>
<p><em type="italic">Kunkas sie näet sinun yhtheyven Tornionlaakshoon? </em></p>
<p>– Mie oon syntynny Matkakosken kylässä, kylä joka sijattee Haaparannan ja Matarinkin välilä. Nytten mie asun Haaparannan Skönvikissä.</p>
<p><em type="italic">Siekös et asukhaan Tukholmissa? </em></p>
<p>– Mie elän rajala eikä mulla ole mithään meininkiä muuttaa. Mie viihyn mainiosti enkä mie ole vielä löytänny yhthään paikkaa, joka olis Tornionlaaksoa pareempi. Valtiopäiväjäsenen työ Tukholmassa tapahtuu tiistaina, keskiviikona ja tuorustaina. Muut päivät mie vietän miehluimin minun omassa vaalipiirissä, toisin sanoen Norbottenissa.</p>
<p><em type="italic">Oos sinun puliittisella akentalla joitaki kysymyksiä, jokka suohraan koskevat Norbottenia? </em></p>
<p>– Mie tunnen suurta kiinostusta rajayhtheistyön kysymykshiin, jokka oova varsiin tärkheitä meile, jokka elämä ja tehemä työmmä rajaseu’ulla. Barentsin aluheen kysymykset ja meän yhtheistyö Pohjoskalotilla oova kans kysymyksiä, jokka mie nostan tärkheinä framile.</p>
<p><em type="italic">Mikäs oon parasta Tornionlaaksossa? </em></p>
<p>– Parasta oova Tornionlaakson ihmiset ja meän kylttyyri. Meilä oon villin jännittävä histuuria, joka oon leimalista meän nykyselle elämälle ja tulevaisuuele kans. Mysiikki, ruoka, kieli, kertomukset, kirjalisuus, kala, mettä, väylä – mie saatan räknätä kunka monta syytä hyänsä! Mie rakastan Tornionlaaksoa!</p>
<p><em type="italic">Meänkielensi Matti Junes </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>12 heinäkuu, 2016</p>
<p type="title">Haaparanta oon saannu kaivatun leirintäaluheen</p>
<p>7 heinäkuu, 2016</p>
<p type="title">Valtiopäivämies Stig: ”Tornionlaaksolaiset oova viishaita ihmisiä”</p>
<p>5 heinäkuu, 2016</p>
<p type="title">Ellen Juntila oli pakko siirtyä ette saa työn</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
