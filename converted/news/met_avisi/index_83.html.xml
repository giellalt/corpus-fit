<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>493</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/met-luema-kirjoja-mita-met-emma-olis-muuten-kattonheekhaan/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">”Met luema kirjoja mitä met emmä olis muuten kattonheekhaan.”</p>
<p><em type="italic">Catharina Isaksson Mataringistä johtaa lukusirkkeliä Toornionlaaksolaisten kans Tukholmassa. Valokuva: Marianne Berglund, Haaparannanlehti </em></p>
<p><em type="italic">Ei kaikila lukusirkkelillä ole pipliutekaarie joka vettää langoista, mutta STR- T:n paikalisosastolla Toornionlaaksolaiset Tukholmassa oon. Catharina Isaksson oon johtaja jolla oon maholisuus noutaa arvokhaita tietoja taattapaasista kirjastoitten toiminasta. </em></p>
<p>Kirjasirkkeli pääkaupunkissa alethiin kevväilä 2015, ja ensimäiseksi kirjaksi valithiin rumaani <em type="italic">Mihinkä tie johtaa </em>Rita Simulta Kuivakankhaalta. </p>
<p>Nyt ryhmä kokkointuu kolme kertaa tärmiinassa Huddingejymnaasian kirjastossa. Täälä Catharina oon ennen ollu töissä täysaikapipliutekaarina.</p>
<p>-Silti ko mulla oon se ammatti mikä mulla oon mie saatan auttaa hakea kirjoja ja siittä oon hyötyä.</p>
<p>Lukusirkkelillä oon tarkotus ette lukea kirjoja toornionlaakson kirjailioilta. Viimi aikoina oon laajenettu ette lukea suomalaisia kirjailioitaki, esimerkiksi Katja Kettu ja Rosa Liksom.</p>
<p>Kolme kirjaa tärmiinassa tuntuu niinku parhaiksi keritä lukea. Hunteerinki oon ette kaikila häätyy olla hyvin aikaa ette lukea kirjat.</p>
<p>-Emmä met halva ette se tuntuu rasittavalta. Joka kerta ko met kohtaama met saama kotityön ette lukea vasitun kirjan seuraavalle kertaa.</p>
<p xml:lang="swe"><em type="italic">Lukusirkkeli Huddingessä. Alimainen rivi: Ulla Swan, Ewa Hermansson ja Gunnar Kreku, Päälimäinen rivi: Ruth Forsström, Ylva Lokander ja Catharina Isaksson. Valokuva: Privaatti </em></p>
<p><em type="italic">Ehotuksia kaukolainasta </em></p>
<p>Jokku kirjat saattava olla vaikeat löytää, Catharina tipsaa ette saattaa käyttää kirjastoitten kaukolainasysteemiä missä saattaa lainata kirjoja koko maasta.</p>
<p>-Mie yritän kehottaa ihmisiä ette ei ostaa kaikkia kirjoja.</p>
<p>Cathariinala oon etu siinä ette hään pääsee taattapaashiin missä löytyy tietoja kirjailioista, arvosteluja ja artikkelia mitä kirjastot ostava.</p>
<p>Sirkkelinosanottajat ei ole aivan suunattu uuenaikahisheen kirjalisuutheen kirjotettu 2000-luvula.</p>
<p>– Ei, Matojärviläisen Hilja Byströmin kirja tuli ulos 1940-luvula, se oon painettu uuesti ja oli uusi tuttavuus mulle. Tuntu niin uuenaikhaiselle vaikka se oon vanha.</p>
<p>– Moni meistä oon ilonen ette met sirkkelin kautta luema kirjoja mitä met muuten emmä olis kattonheekhaan.</p>
<p>Kirjat herättävä usseen ison tuntemisfakturin osanottajilla.</p>
<p>-Kokemus kirjasta tullee syvempi meile jokka olema kasuhnee ylös Toornionlaaksossa ja tunnema paikoitten nimiä sielä ylhäälä.</p>
<p>Tässä oon lukusirkkelin kirjat mitä tähän asti oon keskusteltu: Rita Simu: <em type="italic">Mihinkä tie johtaa </em>. Katja Kettu: <em type="italic">Kätilö </em>. Bengt Pohjanen: <em type="italic">Aijan pakko </em>. Rosa Liksom: <em type="italic">Vaununosasto numero 6. </em>Hilja Byström; <em type="italic">Kylä </em>. Katarina Kieri; <em type="italic">Meän arvo </em>. Ann-Gerd Simu; <em type="italic">Vain tyär </em>. Annika Korpi: <em type="italic">Hevonen häst </em>. Tommi Kinnunen: <em type="italic">Missä tiet tuleva yhtheen </em>. </p>
<p xml:lang="swe"><em type="italic">Meänkielensi Märta, Karin ja Linnea Nylund. </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>6 marraskuu, 2016</p>
<p type="title">”Jotaki löysää minussa ko mie marsin”</p>
<p>1 marraskuu, 2016</p>
<p type="title">Göran ja Sofi kehittävvä kielikursia pakolaisille</p>
<p>26 lokakuu, 2016</p>
<p type="title">Maria sai haavetyön – siirtyy Koivukylhään</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
