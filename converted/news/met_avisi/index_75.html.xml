<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>683</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/robinson-profiilista-oon-tullu-toornionlaaksolainen/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Robinson-profiilista oon tullu toornionlaaksolainen</p>
<p><em type="italic">Robinson-osanottaja Björn Hernefeldt, 76, oon löytäny kotia vaimon Maj-Lisin kansa. Nuvemperistä saakka net asuva punasessa talossa Seittenkaaressa. Valokuva: Yksityinen Yksi   </em></p>
<p><em type="italic">Expedition Robinsonin eniin profiilikhäistä osanottajista oon tullu toornionlaaksolainen. Björn Hernefeldt, 76, assuu nykyhään Seittenkaaressa.   </em></p>
<p><em type="italic">– Siittä saakka ko mie siiryn kotoa 17-vuotihaana mulla ei ole ollu ko väliaikhaisia asuntoja. Nyt mie olen vihtoin viimen tullu kotia, sannoo Björn.   </em></p>
<p><em type="italic">–   </em><em type="italic">Vaikka mie en ole kvääni ja en mie saata meänkieltäkhään.   </em></p>
<p>Tv- profiili joka oon ollu myötä kahesti Robinsonissa: 2001 ja ”Superrobinsonissa” 2003. Vuotta jälkhiin, 2004, hänen valithiin Kaiken aijan Robinsoniksi yhessä äänestyksessä.</p>
<p>Björn näytti olevansa erittäin taitonen pärjäähmään ja pyssyyn hengissä ko hään löysi ruokaa viitakossa missä ei olis uskonu. Mutta hään ei voittanu koskhaan. Toisela kertaa hään joutu keskeythään ääventyyriä ko hään loukkasi jalan.</p>
<p>Siihen aikhaan oli kaks-kolme miljoonaa ruottalaista jokka seurasit SVT ykkösen tokysooppaa ja näit Ängesträski-profiilin strapatsia ette pysyä hengissä.</p>
<p>Vaikka tämä oli aikaa niin hällä oon vielä yhtheyttä entisten Robinsoniosanottajitten kansa muunmuassa Naamakirjan kautta.</p>
<p><em type="italic">”Robinson oon kehittäny minua” </em>  </p>
<p>Tuntevakkos ihmiset vieläki sinua Robinsonista?</p>
<p>– Joo, eilen ko olin Haaparannala niin vanhempi pari tuli vasthaan ja vaimo katteli minua ja sano ette hään tuntee minun. Niin mie kohtaan vieläki ihmisiä jokka muistava minua ja jokku kuttuva minua vain Robinsoniksi.</p>
<p>Miksi ihmiset muistava sinua?</p>
<p>– Mie olen vissiin vaikuttannu jollaki laila. Henkilökohtaisesti mie tykkään ette Robinson oon kehittänny minua, mie en ole ujo ennää. Minun luotto itheeni oon kasunu ko mie olen huomanu ette mie saatan kilpaila nuoremitten kans ilman ongelmaa.</p>
<p>Björn muistelee kans aikaa seksiopjektinä.</p>
<p>– Herratunaika kunka paljon vaimoja niitä oli jokka laukot minun perässä jonku vuen!</p>
<p>Maj-Lis, minun vaimo tykkäsi ette se oli hauska, se vain nauro.</p>
<p><em type="italic">Björn Hernefeldtilä oon 60-sivunen kirja missä oon avisinkirjotuksia hänen molemista Robinson-ääventyyristä. Vaimonsa Maj-Lis oon ollu hänen vieressä koko aijan.   Valokuva: Yksityinen   </em></p>
<p><em type="italic">Rakastaa hiljasuutta Seittenkaaressa   </em></p>
<p>Mitäs   tekkee Seittenkaaren niin erityiseksi?</p>
<p>– Mie triivastun ko mulla oon mettä, luonto ja meri ympärillä ja täälä oon kaikkea sitä.</p>
<p>Hään assuu vaimonsa kans punasessa talossa kymmenen minutin kävelymatkan päässä kamppinkista.</p>
<p>– Meilä oon 900 metria venepaikale, ei ole uhthään krannia, eikä tievaloja…Täälä oon musta ja hiljanen ja se oon ihana, mie rakastan hiljasuutta.</p>
<p>Björn ja Maj-Lis (syntysin Abrahamsson Luppiosta, isä oli Tyko) asut ennen Kalix Bredvikenissä mutta talo tuli liika iso, selittää Björn. Entisen työn kautta mariinissä hään oli käyny Seittenkaaressa ja huomanu sen mahtavan luonon saaristossa.</p>
<p>Hänen nykysessä elämässä oon paljon mysikkiä.</p>
<p>– Mie olen trypatyyri ja pellaan muun muassa vanhainkoissa, viimiseksi mie esinyn Beagle-SM:issä Haaparannala.</p>
<p>Viimi kessään saakka häntä kohtasi knallena markkionoila ja messuissa missä hään muun muassa myi niitä tunnetuita nahkahattuja. Moni on kohanu hänta Pajalan markkinoila.</p>
<p><em type="italic">Isän isä meni Ameriiikhaan   </em></p>
<p>Björn oon niinku vaimonsa toornionlaaksolainen hänen isän isän Karl-Johan Henrikssonin kautta, joka tuli Hietaniemen seurakunnasta. Isän isä siirty Eteläameriikhaan sillon ko oli kruuatreeki Kierunassa alkupäästä 1900-lukua mutta tuli takasi jonku vuen päästä. Björnin isä oon syntyny ja kasunu ylös Kalix Nyborgissa.</p>
<p>Björn ei tykkää ette se oon liika hiljasta tulla takasi Robinsonhiin. Hään oli myötä uuessa valittemisessa neljä vuotta aikaa mutta valitettavasti hällä katkesi kaks kylkiluuta ja tohturit kielsit hänen olemasta myötä.</p>
<p>Björnin ääventyyrit ei ole silti loppunhee. Hään näkkee välhoon unia vöilä strapatsista tyhjissä saarissa ja elämästä merelä.</p>
<p>-Mie olen ollu lähelä menettää hengen kohta 40 kertaa. Viimisthään Kaihnuun väylässä missä mie makasin kolme tiima veessä ko mie sain venheen pääleni. Mutta nykyaikana mie olen paljon varovaisempi.</p>
<p xml:lang="swe"><em type="italic">Meänkielensi Märta, Karin ja Linnea Nylund   </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>11 tammikuu, 2017</p>
<p type="title">Kreatiivistä hulluutta Korpilompolossa</p>
<p>21 joulukuu, 2016</p>
<p type="title">Sjärmilentäjät tykkäävät kovasti Toornionlaakson vapauesta</p>
<p>13 joulukuu, 2016</p>
<p type="title">Tornionlaakson viehraanvarasuus uusien asukhaitten houkuttimeks</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
