<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2017</year><wordcount>494</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/pajalan-julkkisten-elama-svtn-viideobloggisatsauksheen/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Pajalan julkkisten elämä SVT:n viideobloggisatsauksheen</p>
<p><em type="italic">SVT:n Mattias Barsk alkaa käyttämhään uutta konseptiä jossa nuoret viideobloggaavat minuriteetit nostethaan framille. Kuva: Privaatti </em></p>
<p><em type="italic">Tulevanna kesänä meile näytethään osia artistiduon The Magnetteksen arkipäivän suurista ja pienistä tapahtumisista. Omila viedoleikkauksilla ilman reportteria, joka koko aijan kyselee, kattojat kuttuthaan tutustumhaan viien minuriteetin olohuohneishiin. </em></p>
<p>– <em type="italic">Met saarnaama paljon näistä nuorista mutta se oon parempi ette het itte puhuvat heistä ittestä, sannoo Mattias Barsk, SVT:n minuriteettikielitten prugramminkehittäjä. </em></p>
<p>SVT tekke uuenlaisen satsauksen saahmaan nuoret kattojat intreseeratuiksi.</p>
<p>Minun squaddi (suunile sama ko Minun laaki), siksi oon se malli kastettu, johonka minuriteetin nuoret pellaavat sisäle lyhyjä viideoleikkauksia heän omasta elämästä, joita sitte panhaan SVT Play:hiin. Ajatus oon ette viideoleikkaukset lyöthään yhtheen ja julkasthaan ”tavalisessa” SVT-prugrammissa loppupuolela tätä vuotta.</p>
<p xml:lang="swe">Mailmankuulut Pajalalaiset artistit, Rebecka Digervall ja Sanna Kalla, etustavat tietenki toornionlaaksolaisia.</p>
<p>-Met olema hakehneet viideobloggaajia minuriteettijoukoista, lahjakhaita ja vahvoja prufiiliä, joitten kansa met halvama olla yhtheistyössä, ja met olema löytänheet kuus tämmöstä. Tästä syntyy bloggamista vaikka viideossa, suunilheen samala laila ko mitä Klara Henry-prufiili tekkee.</p>
<p>Ajatuksella, ette näissä leikkauksissa ei käytetä reportteria, oon selitys. Mattias oon jo monena vuona freistanu vähentää reportteritten merkitystä tämmösissä dokymentäärikappalheissa.</p>
<p>-Pruukathaan sanoa, ette reportterit on tielä kertomuksille. Net tulkittevat ja selittävät asioita ja se saattaa oikeasthaan tulla estheeksi sillä laila ette sanoma ei mene perile.</p>
<p>SVT tullee olheen matkassa tukena bloggaajille mutta ei ohjaa itteä kertomusta eikä niin paljon sisältöäkhään, joka pittää olla persoonalista ja läheistä.</p>
<p xml:lang="swe"><em type="italic">Rebecka Digervall ja Sanna Kalla tulevat SVT:n uuessa satsauksessa, Minun squadissa, selittämhään heän Toornionlaakshoon kytketystä arkipäivästä. Kuva: Isabelle Wahlf, SVT </em></p>
<p><em type="italic">Innottaa toisia </em></p>
<p>– Mie uskon ette tämä tullee inspireeraahmaan muita. Heän viideoblogissa oon varmasti kaikile paljon ittetuntemusta. Tyttärenä, teiniikäsennä, Pajalassa asuvanna, mysiikistä kiinostunheena …</p>
<p>Malli sallii ette het filmaavat heitä itteästikki, toinen toista ja muitaki sielä ympärillä.</p>
<p>– Met saama kaikin seurustella heän kansa läheisinä kumppaninna.</p>
<p>Poronhoitajhaan Ber-Jona Labbhaan Karesuanosta oon kansa otettu yhtheyttä ja se aikoo jakkaa muile tietoja hänen omasta elämästä ja hänen hunteerinkistä. Hään hautoo ussein omassa mielessä sitä, kunka hään jaksais, mihinkä hänen pitäs käyttää ommaa energiiaa. Kysymykset jokka oon aika ylheisiä niilekki joila ei ole poroja.</p>
<p>Aikomus oon ette näitä viideobloggia alethaan julkasheen SVT Play:ssä kesän alkupuolela.</p>
<p>– Met halvama näyttää ette tämä oon Ruottia.</p>
<p xml:lang="swe"><em type="italic">Meänkielensi Erling Wande </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>13 huhtikuu, 2017</p>
<p type="title">Tässä net oon – vaimot jokka oon myötä Saunapaletissa!</p>
<p>11 huhtikuu, 2017</p>
<p type="title">Poiskulkunu kirkko nousee ylös uuesti- mutta puoli miljoonaa vailtuu</p>
<p>5 huhtikuu, 2017</p>
<p type="title">Minuriteetit suunittelevat privaattia vanhustenhoitoa</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
