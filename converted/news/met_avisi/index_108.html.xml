<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>497</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/astrids-livsista-spangan-ayriaishiin/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Astrids Livsistä Spångan äyriäishiin</p>
<p><em type="italic">Haaparannalta syntysin oleva Åsa Brännström oon totteuttannu haahveensa omasta yrityksestä. Tässä hään seisoo hänen putiikissa Spångassa henkilökunthaan kuuluvan Callen kans. Kuva: Spånga centrum. </em></p>
<p><em type="italic">Åsa Brännström teki jo kolmentoista ikäsennä lisätyötä Haaparannala Astrids Livsissä. Nytten hään oon 49 vuotta ja hällä oon Spångassa kala- ja äyriäisputiikki. </em></p>
<p><em type="italic">-Mie oon plokannu minun sortimenthiin herkkuja Tornionlaaksosta ja Suomesta, sannoo Åsa, jonka pappa oon pyytänny paljo maivaa ja lohta. </em></p>
<p>Mie yhytän Åsan ko hään oon justhiinsa kattomassa vanheemitten kesäpaikkaa Kalixin saaristossa. Täälä hään pruukaa tavata hänen kahta siskoa perheitten kans ja rentoutua hänen hoppusasta starttivuuesta Tukholmassa ittenäisennä yrittäjännä.</p>
<p>Hään muutti Haaparannnalta 1986 ja sillon oli vain menolippu pääkaupunkhiin ja karriääri ICAkonsernin parissa.</p>
<p>Menheennä syksynä hään perusti kalakaupan Spånghaan, Tukholman ulkopuolelle. Siihheen saakka hään oli työskennelly kaikki vuuet ruokatavarakaupassa alottaen Haaparannan ICA Maxista. Hällä oon aina ollu intohimonna vihaannekset. Hään ois koskhaan saattaannu aatelakhaan, ette kalasta tulis hänen juttu.</p>
<p>-S’oli presis ennen ko mie otin kala-ahväärin, ette mie vissisti tiesin, mitä mie tehin joka päivä vartin yli kolhmeen. Mie tarvittin kerta kaikkiihaan muutosta ja uusia haastheita minun elähmään.</p>
<p><em type="italic">Tältä saattavva monet Åsan laittamat äyriäistaltrikit näyttää. Kuva: Privaatti. </em></p>
<p><em type="italic">Asiakhaat levottominna </em></p>
<p>Åsa otti halthuun hyvin sishään ajetun konseptin ja asiakhaat olit alussa levottomat heän mieliputiikin muuttumisesta. Niimpä hään oonki saannu alottaa varovasti.</p>
<p>– Tämä oon varsinhainen herkkuputiikki äyriäisinheen ja met kokkaamma kaiken itte. Mutta mie oon alkannu pikkuhiljaa ottaa fölhjyyn muutheempaa Tornionlaaksosta ja ruokasortteja Suomesta.</p>
<p>Maine oon levinny ja nytten oon alkannu virrata asiakhaita Tornionlaaksosta ostamhaan maivanmätiä, Pesulan rypsiöljyä Haaparannalta ja mahoolisesti Kalixin juustoa, jota hään toivoo voivansa myyä sykshyyn mennessä. Yks hänen tuttu Haaparannalta tekkee ommaa vuohenjuustoa Kalixin lähelä.</p>
<p>-Minusta oon villiä nostaa framile norrlantilaista ja niimpä mie toivotan tervetulheeksi hapansilakanki minun sortimenthiin – ja leipäjuuston!</p>
<p>– Met laitamma aika paljon ruokaa itte. Menheennä jouluna met esimerkiksi myimmä suomalaista lanttulootaa.</p>
<p>Åsan Kalassa oon huohneela muutampia toolia ja ulkona useampiki. Aatus oon, ette hältä voipii noutaa niin lynssin ko puolisenki (middag) ja ette hään ja persunaali tarjoava vielä ateriapalveluaki.</p>
<p>Haaparannnala syntynheellä Åsalla oon avomies Viktor ja kaheksanvuotias tyär, jokka tuleva hänen följyssä pari kertaa vuuessa mummon ja papan tykö Tornionlaakshoon.</p>
<p>– Met kyllä reissaamma miehluumin ylhäälle ko ulkomaille.</p>
<p><em type="italic">Meänkielensi Matti Junes </em></p>
<p xml:lang="swe"><em type="italic">Åsan perheesseen kuuluu avomies Viktor ja kaheksanvuotias tyär Caisa. Kuva: Privaatti </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>8 elokuu, 2016</p>
<p type="title">”Monet toornionlaaksolaiset oon kvääniäki”</p>
<p>4 elokuu, 2016</p>
<p type="title">Buchtilä oon hyötyä Toornionlaaksosta hänen pulitiikassa</p>
<p>1 elokuu, 2016</p>
<p type="title">Sofia ja Jens jättävä Tukholman ja muuttava pohjosheen</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
