<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>501</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/korutisaineri-nostaa-pohjoisia-piikkia/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p></p>
<p></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">Korutisaineri nostaa pohjoisia piikkiä</p>
<p xml:lang="swe"><em type="italic">Camilla Mustikka. Kuva: Jonas Gunnare </em></p>
<p><em type="italic">Kultaseppä Camilla Mustikka Kierunassa oon alkanu klasihelmen puettamisesta lankhaan ja jatkanu erikoissiin vihkisormuksiin ja kokoelhmiin hopeasta. </em></p>
<p><em type="italic">-Mie halvan kytkeä luonthoon täälä ylhäälä. Sen mitä mie näen ko mie katton ulos klasista, sannoo Camilla. </em></p>
<p>Jouluksi hään lanseeraa korukokoelman sterlinghopeasta mikä kuuluu yhtheen hänen sukunimen kansa.</p>
<p>-Sitä ihmiset oon kysyhneet koska minun firmala oon mustikka lokotyyppinä.</p>
<p>Moni tekkee koruja Toornionlaaksossa, mutta Camilla Mustikka oon päässy eemäs ko niin, hällä oon oma puoi Hjalmar Lundbohmsgatala Kirunassa.</p>
<p>Se mennee niin hyvin ette hään nyt oon palkanu Emman joka auttaa häntä pajassa muun muassa ette sahata ja hioa. Sillä mallin Camilla saattaa lisätä tuotetahtia.</p>
<p>Liike kasuaa ja mässoila ja myymäreisuissa kulkeminen ottaa aikaa luomisesta, sen hään oon huomanu.</p>
<p><em type="italic">Koulutettu Lannavaarassa </em></p>
<p>Camilla oon kasunu ylös Kierunassa mutta oon asunu Umeåssa monta vuotta.</p>
<p>-Mie tehin klasikoruja vapaaijala, tisainasin ja skissasin. Mulla oli unelma minkä mie en tieny mihinkä sen asettaa.</p>
<p>Unelma totheutu 2009 pohjakoulutukseen jalokivitekniikhaan Lannavaarassa Luulajan Teknisen Ynivärsiteetin kautta. Se koulutus vahvistethiin kolmivuotisella käsityöoppilaskoulutuksela Leksandissa. Koko aijan se pohjoinen kasvilisuus oon ollu sielä.</p>
<p>-Mie olen aina riitanu kasvia täälä ylhäälä, paljon piikkiä ja oksia ja mitä mie olen nähny klasista koko elämän.</p>
<p><em type="italic">Mikäs kokoelma oon saanu enniiten huomiota? </em></p>
<p>-Hilla ja Kranaatti hopeasta. Sen jälkhiin tullee Lumihiutale, se mennee hyvin myyä vaikka oon kesä.</p>
<p><em type="italic">Yks kokoelmista mitä myythään ennin oon Hilla. Kuva: Therese Stålnacke </em></p>
<p><em type="italic">Paikkoja jokka antava mielenrauhaa </em>. </p>
<p>Mielenrauha Camilla oon kastanu sormuksen mihinkä ostaja itte saapi päättää minkä paikan hään halvaa saa kraverattua siihen.</p>
<p>-Se synty ko mulla oli kauhean monta tilausta ja mie istuin ja taoin 12-14 tiimaa päivässä. Mie halusin lua jotaki missä oon sana joka antaa mulle mielenrauhaa.</p>
<p>Silti ensimäinen sormus sai nimen Kiruna kraverattua, Camillan paikka maan päälä.</p>
<p>Sen jälkhiin hään oon tehny neljä Mauno-sormusta ja lahjoja missä oon paikannimet Vittanki ja Jokkmokk.</p>
<p xml:lang="swe"><em type="italic">Camillan erityiset kihlaus- ja vihkisormukset. Kuva: Privaatti </em></p>
<p><em type="italic">Tulevaisuus? </em></p>
<p>-Suunitelma oon ette isontaa puoin. Ja lisätä myynin vepissä. Mie halvan ulettua Kirunalaisile ja tyristile.</p>
<p>-4-5 vuen päästä mie toivon ette meitä oon enemän pajassa. Mie halvan mielelänsä tehhä enämpi vihki- ja kihlaussormuksia, mutta se työ oon pyssäintynny koska kerta kaikkia mulla ei ole aikaa.</p>
<p xml:lang="swe"><em type="italic">Meänkielensi Märta, Karin ja Linnea Nylund </em></p>
<p><em type="italic">Camilla Mustikka toivoo ette saattaa takoa enämpi vihkisormuksia hänen pajassa. Kuva: Jonas Gunnare </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>15 elokuu, 2016</p>
<p type="title" xml:lang="swe">Intohimo ja kruuvahoito tornionlaaksolainen jättiproduktio</p>
<p>12 elokuu, 2016</p>
<p type="title">Saunabaletti takasi – uusi premiääri Täränössä 27. aykystiä</p>
<p>11 elokuu, 2016</p>
<p type="title">Astrids Livsistä Spångan äyriäishiin</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
