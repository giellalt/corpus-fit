<document xml:lang="fit" id="no_id"><header><title>Met Avisi</title><genre code="news"/><author><unknown/></author><year>2016</year><wordcount>703</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><origFileName>https://www.str-t.com/meki/ala-tartu-pukupuliissiin-kanna-toornionlaakson-pukua-niinku-itte-halvat/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p xml:lang="swe"></p>
<p xml:lang="swe"></p>
<list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><list><p type="listitem">Liitosta <list><p type="listitem">Liiton johtokunta</p>
<p type="listitem">Toimintaplaani ja säänöt</p>
<p type="listitem">Ajankohtaset prujektit</p>
<p type="listitem">Päätetyt prujektit</p>
<p type="listitem">Histuuriaa</p>
<p type="listitem">Ala jäseneksi</p>
<p type="listitem">Kaamos Förlaaki</p>
</list></p>
<p type="listitem">Paikalisosastot <list><p type="listitem">Met Nuoret</p>
<p type="listitem">Tornionlaaksolaiset Jellivaarassa</p>
<p type="listitem">Meän Kulttuurikehto Kaihnuussa</p>
<p type="listitem">Tornionlaaksolaiset Matarinkissä</p>
<p type="listitem">Stockholmissa</p>
<p type="listitem" xml:lang="swe">Svenska Kväner-Lantalaiset Kieruna</p>
<p type="listitem">Umeåssa</p>
<p type="listitem">Uppsalassa</p>
</list></p>
<p type="listitem">Muut minuriteetit</p>
<p type="listitem">Toiminta <list><p type="listitem">Lausunon-/remissivastaukset</p>
<p type="listitem">Komenthaarit</p>
</list></p>
<p type="listitem">Yhtheys</p>
<p type="listitem" xml:lang="swe">Kauppa</p>
</list><list><p type="listitem" xml:lang="swe">Svenska</p>
<p type="listitem" xml:lang="swe">English</p>
</list><p xml:lang="swe">By Susanne Redebo</p>
<p type="title">” Älä tartu pukupuliissiin – kanna Toornionlaakson pukua niinku itte halvat.”</p>
<p><em type="italic">Elisabet Martinsson tykkää ette se oon tärkeämpi ette käyttää pukua ko ette hämmäilä pukupulisitten lujia sääntöjä. Valokuva: Privaatti </em></p>
<p><em type="bold">-Tärkein oon ette sie kannat Toornionlaakson pukua aivan niinku itte halvat. Älä tartu </em><em type="italic">pukupuliissiin jokka kritiseeraava tetaljia sinun puvussa, sannoo Luulajalainen Elisabeth Martinsson, Ruottin kansantansiseurassa, joka oon ekspertti kansanpuvuile Norrbottenissa. </em></p>
<p>Selitys kunka Toornionlaaksonpuku tuli aikhaan oon koottu Elisabet Martinssonin kirjotuksessa Pukuja Norrbottenissa. Ko mie soitan hälle ette saa haastatella hänen hään sannoo suohraan ette ei oikeasthaan ole olemassa Toornionlaakson pukua. Hään kuitenki selittää Norrbotteninpuvusta mikä tehthiin monessa mallissa 1912 jälkhiin kehotuksen komiteasta Luulajassa.</p>
<p>Komitean jäsenet päätit ette puku sais monta eri färinvaihtelua riippuen mihinkä jeokraaffisseen alueessen kuuluu. Vihriäinen valithiin Toornionlaakson puvule, santelinfärinen Luulajanalueela ja sininen Piitimessä. Kiruna sai kans sinisen färin.</p>
<p>-Sininen färi Kirunalle oli mitä Hjalmar Lundbohm päätti.</p>
<p>Vaimoin puku tuli mahottoman ylösotettu ja käytethiin työtuala ja kouluissa – kaikila kläpilä olit puvut päälä.</p>
<p>1956 Hemslöjden halusi muuttaa sen ko net tykkäsit ette se oli menny niin rumaksi soan aikana. Net tehit uuen Norrbottenin puvun mutta ei kerihnee tehhä ko vaimon puvun ennen ko taistelu sytty.</p>
<p xml:lang="swe">-Se tuli oikea sota Hemslöjdenin ja vanhemitten föreninkitten välilä Norrbottenissa jokka arvostit vanhaata pukua hyvin korkeasti.</p>
<p><em type="italic">56:es tuli parenteesi </em></p>
<p>Elisabet ei kuttu 1956 vuen pukua, mikä oon kuorittu mallilta ja muistuttaa emänän pukua, Toornionlaaksonpuvuksi. Ei, se oon saanu nimen 56:es lyhimästä tärkimphään.</p>
<p>-56:es kattothaan parenteesinä histuuriassa, ja se ei ole niin käytälinen ko siinä oon valkea vyölinä mikä helposti tullee likanen.</p>
<p>Jälkhiin ko 1912-vuen puku täytti 100 vuotta se oon saanu nousun. Moni vanhempi halvaa myyä puvun ja joku nuorempi halvaa laittaa.</p>
<p>-Mie tykkään ette into oon lissäintynny vähän, olletikki Toornionlaaksossa missä se jollaki mallin erottaa toornionlaaksolaisen muista norrbottenilaisista.</p>
<p>-Toornionlaaksossa oon kans erityinen tunne alkuperäle.</p>
<p><em type="italic">56:es kuttuthiin tämä vaalea puku mikä sai paljon kritiikkaa. Ei se koskhaan hävittänny 1912 vuen vihriäistä pukua. </em><em type="italic">Valokuva: Ruottin kansantansiseura </em></p>
<p><em type="italic">Kunkas tärkeä oon ette kantaa oikeat osat Toornionlaaksonpukhuun? </em></p>
<p>-Sie kannat sen aivan niinku halvat. Jos sulla ei ole reikäplyysiä saatat ostaa tavalisen plyysin. Tärkein oon ette sie käytät sen ja tykkäät ette se soppii sulle hyvin. Ei tartte välttämättä olla paulakengät.</p>
<p>Komersielliä syitä oon vuosikausina tehny ette monta ossaa oon lisätty jokka ei kuulu siihen. Esimerkiksi vihriäinen huivi. Niitä oon monta eri mallia päähineitä missä valinta oon valkea huivi eli pruteerattu lakki. Mustat kengät niinku pymsit eli ruojuskengät sopiva.</p>
<p>-Ei tartte välttämättä olla paulakengät.</p>
<p><em type="italic">Osta sinun puku kierätyksestä </em></p>
<p>Mitäs Toornionlaaksonpuku maksaa? Omatekopuku saattaa maksaa 10 000 ja 20000 kruunun välilä mutta sie saatat löytää pukuja erilaisissa osto – ja myymäsaitissa 3000 kruunula eli vähemin aivan sen päälä missä kunnossa net oon ja mitä siihen kuuluu.</p>
<p>-Muista ette hamheen ja liivin helposti saattaa muuttaa sinun koole ja uuen plyysin sie saatat ostaa.</p>
<p>Pohjosnorrlantin piiri Folkdansringenissä järjestää pukukierättämistä missä ihmiset joila puvut oon käyhnee liika pieneksi saattava myyä niitä kokohnaisena eli osissa. Kierätyksen kohtaa kotisivula www.folkdansaren.se</p>
<p>Elisabet tykkää ette kansan – ja seutupukuja saattaa käyttää monessa eri tilantheissa.</p>
<p>-Häissä, kastajaisissa, kansanpäivilä, juhlissa, surussa ja fästissä.</p>
<p>Mutta hään oon pahoilansa pukupulisille millä oon lujat mielipitheet.</p>
<p>-Meilä oon ollu niin monta pukupulisia vuosikausina jokka oon sanohnee minkämallinen Toornionlaaksonpuku pittää olla. Ette pittää olla hattu, ja ette pittää olla vihriäinen huivi olkapäilä…. Met yritämmä viä esile ette häätyy saa olla vaihtelua, niitä saattaa kantaa eri mallila ja ei tässä ole oikeaa eli väärää.</p>
<p xml:lang="swe"><em type="italic">Meänkielensi Märta, Karin ja Linnea Nylund </em></p>
<p><em type="italic">Tämän näkönen Toornionlaaksonpuku oon mikä luothiin 1912. Hamheen pohjafäri oon vihriäinen ja punanen ja siinä oon pruteerattu pakkari siula. Kuva: David Redebo </em></p>
<p xml:lang="swe">Dela på facebook:</p>
<p type="title">Lisää uutisia</p>
<p>26 syyskuu, 2016</p>
<p type="title">”Minun tarinat tapahtuva aina rajaseu´ulla”</p>
<p>22 syyskuu, 2016</p>
<p type="title">Vyölinähaka – toornionlaaksolainen valtasympooli vaimoila</p>
<p>20 syyskuu, 2016</p>
<p type="title">Ruokaplaneeraaja maustaa revotulila ja koti-ikävällä</p>
<p xml:lang="swe">Vi använder cookies för att se till att vi ger dig den bästa upplevelsen på vår webbplats. Om du fortsätter att använda denna webbplats kommer vi att anta att du godkänner detta.</p>
<p xml:lang="swe">Ok Nej Integritetspolicy</p>
</body></document>
