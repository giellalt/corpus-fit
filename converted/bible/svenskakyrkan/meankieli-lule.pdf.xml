<document xml:lang="fit" id="no_id"><header><title/><genre code="bible"/><author><unknown/></author><wordcount>320</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="fit"/><language xml:lang="swe"/></multilingual><origFileName>http://www.svenskakyrkan.se/kyrkoval2005/documents/Meankieli-lule.pdf</origFileName><parallel_text xml:lang="fin" location="finska-lule.pdf"/><parallel_text xml:lang="sme" location="nordsamiska-lulea.pdf"/><parallel_text xml:lang="smj" location="lulesamiska-lule.pdf"/><parallel_text xml:lang="swe" location="4i.htm.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Hyvä tietää Kirkkovaalista 2005</em> </p>
<p>Ruottin kirkko oon demokraattinen ja se vaatii ette net nuin 5,8 miljoonaa äänivaltasta jäsentä oon innokhaita ja ottavat vastuuta. Kirkossa valithaan joka neljäs vuosi kukka päättävät seurakunnissa, yhtheisöissä, hiippakunnissa (stift) ja kirkkokokkouksessa.</p>
<p>Pyhänä 18 septemberiä, 2005 Ruottin kirkhoon oon vaalit. Äänestää saapi se joka kuuluu Ruottin kirkhoon ja viimisthään vaalipäivänä täyttää 16 vuotta. Kirkkovaalissa äänestethään etukätheen registreerattuja nimettyjä ryhmiä (niitä kuttuthaan ylheisissä vaalissa puoluheiksi). Sitte saattaa äänestää henkilöä kans – eli markeerata sen kantitaatin jonka mielumin halvais valituksi.</p>
<p><em type="bold">Näihin saatat äänestää</em> </p>
<p><em type="bold">Seurakunta</em> Se seurakunta jossa olet kirjoila. Kirkkovaltuusto eli niin sanottu suohraan valittu kirkkoneuosto oon seurakunnan korkhein päättävä orgaani. </p>
<p><em type="bold">Yhtheisö</em> Jos se seurakunta jossa olet kirjoila, kuuluu yhtheishöön, niin valithaan kans yhtheisheen kirkkovaltuusthoon. Siinä seurakunnat tekevät yhtheistyötä olletikki ekonoomisissa kysymyksissä. </p>
<p><em type="bold">Hiippakuntavaltuusto</em> Ruottin kirkko oon jaettu kolhmeentoista hiippakunthaan. Joka hiippakuntaa johtaa piispa ja siihen kuuluvat seurakunnat sen geugraaffisella aluheela. Hiippakunnan tehtävä oon parantaa ja valvoa seurakuntaelämää. Hiippakuntavaltuusto oon hiippakunnan korkhein päättävä orgaani. </p>
<p><em type="bold">Kirkkokokkous</em> Ruottin kirkon korkhein päättävä orgaani. </p>
<p><em type="bold">Olla matkassa</em> </p>
<p>Kirkkovaalitten kautta, 18 septemberiä, kaikila jokka kuuluvat Ruottin kirkhoon oon maholisuus ola matkassa muo´ostamassa tulevaisuuen kirkkoa. Sen saattaa tehhä äänestämällä eli kuulumalla niihin joita saapi äänestää nimeämisryhmässä. Sitä saattaa olla matkassa valhmiissa nimeämisryhmässä eli perustaa oman. Valituksi saattaa tulla jos täyttää vähhiinthään 18 vuotta viimisthään vaalipäivänä. Brosjyyri <span type="quote">”Olla matkassa”</span>, joka oon kirjotettu ruottiksi, kertoo kunka saattaa osalistua i Kirkkovaalissa. Sen saattaa noutaa Internetistä: http://www.svenskakyrkan.se/kyrkoval2005/4.htm</p>
<p><em type="bold">Aikataulu</em> </p>
<p>15 aprilliä pitäs hakemus siittä ette halvaa registreerata nimeämisryhmän eli ilmottaa kantitaatin olla hiippakunnan hallituksela eli kirkkohallituksela. Viiminen päivä oon 15 majta/toukokuuta.</p>
<p>31 augustiä äänestyskortit häätyvät olla tulheet kaikile jokka saavat äänestää. Septemberin 5-14 päivän välilä saattaa äänestää etukätheen. Äänestyskortti vaaithaan aina ko äänestää etukätheen. Preivin kautta saattaa kans äänestää ja sie saatat lähättää jonku muunki äänestämhään ittesti eestä. Jos äänestät preivin eli jonku muun henkilön kautta vaaithaan erityiset kuertit joita saat sinun seurakunnalta.</p>
<p>18 septemberiä, 2005 äänestethään Vaalihuohneila. Vaalihuone ja aukioloaijat oon äänestyskortissa.</p>
<p>1 januaria, 2006 net jokka valithaan alkavat toimimhaan.</p>
</body></document>