<document xml:lang="fit" id="no_id">
  <header>
    <title/>
    <genre code="bible"/>
    <author>
      <unknown/>
    </author>
    <wordcount>13223</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>https://internwww.svenskakyrkan.se/default.aspx?id=769615&amp;ptid=3095</origFileName>
    <parallel_text xml:lang="fin" location="kyrkohandboksforslag_finska.pdf"/>
    <parallel_text xml:lang="sma" location="kh_sydsamiska.pdf"/>
    <parallel_text xml:lang="sme" location="kh_nordsamiska.pdf"/>
    <parallel_text xml:lang="smj" location="kh_lulesamiska.pdf"/>
    <parallel_text xml:lang="swe" location="forslag_kyrkohandbok_for_svenska_kyrkan_del_1.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="deu">EHOTUS</p>
    <p xml:lang="est">RUOTTIN KIRKON KÄSIKIRJA</p>
    <p xml:lang="eng">OSA I</p>
    <p xml:lang="fin">OTHEET <em type="italic">Ehotus</em> <em type="italic">Ruottin kirkon käsikirja</em> <em type="italic">osa 1</em> </p>
    <p xml:lang="fkv"><em type="italic">Otheet</em> </p>
    <p xml:lang="deu">EHOTUS</p>
    <p xml:lang="est">RUOTTIN KIRKON KÄSIKIRJA</p>
    <p xml:lang="fkv">OSA i OTHEET</p>
    <p xml:lang="deu"><em type="italic">Produktion:</em> Ineko AB <em type="italic">Artikelnummer:</em> sk12432 </p>
    <p xml:lang="swe">Kyrkohandboksförslaget (Svenska kyrkans utredningar 2012:2) finns på Svenska kyrkans intranät:  internwww.svenskakyrkan.se/kyrkohandboken, liksom på Svenska kyrkans externa webbplats: www.svenskakyrkan.se/kyrkohandboken.</p>
    <p xml:lang="swe">förord</p>
    <p xml:lang="swe">Den 23 maj 2012 beslutade kyrkostyrelsen att anta <em type="italic">Förslag Kyrkohandbok för Svenska kyrkan del I </em>samt<em type="italic"> Förslag Kyrkohandbok för Svenska kyrkan del I Musikvolym</em> (Svenska kyrkans utredningar 2012:2) att prövas från Första söndagen i Advent 2012 till Domssöndagen 2013 i ett brett urval av Svenska kyrkans församlingar och för remissförfarande. För att församlingar med gudstjänstfirande på nationella minoritetsspråk ska kunna pröva kyrkohandboksförslaget på sitt språk har delar av förslaget översatts till finska, meänkieli, lulesamiska, nordsamiska och sydsamiska samt teckenspråk. Arbetet med översättning till meänkieli påbörjades våren 2012 och har letts av Ritvaelsa Seppälä, stiftsadjunkt för sverigefinskt och meänkielispråkigt arbete i Luleå stift. </p>
    <p xml:lang="swe"><em type="bold">översättningsgrupp: </em>Läraren Linnea Nylund från Markusvinsa, Korpilombolo Gruvarbetaren och diakoniassistent Olof Mukka, från Tuolluvaara i Kiruna, numera boende i Kaalasluspa utanför Kiruna Författaren och filosofie doktor Bengt Pohjanen från Kassa Pajala, numera bosatt i Överkalix och Haparanda </p>
    <p xml:lang="swe">Kyrkomusiker Samuel Lindh från Luleå har tillsammans med  översättningsgruppen bearbetat musiken.</p>
    <p xml:lang="swe"><em type="bold">lingvistisk granskning:</em> Auktoriserad tolk (svenska-meänkieli) Kerstin Johansson, medlem i  Kieliraati  (språkråd) Författaren (meänkielispråkig) Bengt Kostenius, medlem i Kieliraati (språkråd) Professorn i finska Erling Wande, ordförande i Meän akateemi </p>
    <p xml:lang="nob"><em type="bold">teologisk granskning:</em> Komminister Stefan Aro, Övertorneå församling Komminister Monika Metsävainio, Pajala församling Stiftsadjunkt Ritvaelsa Seppälä, Luleå stift Biskop Hans Stiglund, Luleå stift </p>
    <p xml:lang="swe">5 I översättningsprocessen är olika talade språkvarianter av meänkieli representerade, i huvudsak de som talas i Tornedalen och i  Malmfälten. Översättningsgruppen domineras dock av tornedalsvarianten av meänkieli vilket också satt sin prägel på översättningen. Eftersom finska och meänkieli är besläktade språk har jämförelser i vissa fall gjorts med de finska översättningarna av kyrkohandbokens texter. Trosbekännelsen följer den finska trosbekännelsen. Översättningen av Herrens bön följer  den ekumeniska översättningen (<span type="quote" xml:lang="swe">”Vår Fader”</span>). I urvalet av texter har eftersträvats att möjliggöra både ett traditionellt gudstjänstfirande och en mer nyskapande gudstjänst. Vidare har texter översatts för gudstjänst med barn.</p>
    <p xml:lang="nob">Uppsala den 1 november 2012</p>
    <p xml:lang="vep"><em type="italic">Cristina Grenholm</em> </p>
    <p xml:lang="sma"><em type="italic">       Boel Hössjer Sundman    Karin Sarja</em> </p>
    <p xml:lang="koi">6</p>
    <p xml:lang="vep">SiSÄLTÖ</p>
    <p xml:lang="fin">Merkkien selitykset  Ylheiset kirkonmenot</p>
    <p xml:lang="fin">Ehtooliskirkonmenot ja   Ehtooliskirkko/ Kirkonmenot:   Kokkointuminen   Sana   Ateria   Lähätys</p>
    <p xml:lang="fin">Kirkoliset toimitukset</p>
    <p xml:lang="fin">Kaste: Neuvoja   Kastekirkonmenot   Kaste ylheisissä kirkonmenoissa</p>
    <p xml:lang="fin">Vihkiminen: Neuvoja   Vihkimiskirkonmenot  Vihkiminen messun kansa   Vihkimis-ja kastekirkonmenot   Siviiliavioliiton eli muun järjestyksen mukhaan   solmittu avioliiton siunaaminen)</p>
    <p xml:lang="fin">Hautaus: Neuvoja   Hautauskirkonmenot   Hautauskirkonmenojen rukkouksia   Hautauskirkonmenojen raamatuntekstiä   Hauthaanlaskeminen/ Uurnanlaskeminen</p>
    <p xml:lang="koi">7</p>
    <p xml:lang="fin">Musikkisarja A  Kokkointuminen  Sana  Ateria  Lähätys</p>
    <p xml:lang="fin">Musikkisarja E</p>
    <p xml:lang="fin">8 merkkien selitykset</p>
    <p xml:lang="fin">Seuraavat merkkien selitykset pättee kaikissa kirkonmenojen järjestyksissä: Normaali kirjotus rypriikissä = fasta, pakolinen mumentti Kyrsiveerattu kirjotus rypriikissä = vapaehtonen mumentti Asteriksi * = mumentti minkä aikana seurakunta saattaa nousta seisohmaan Kyrsiveerattu kirjotus tekstissä <em type="italic">(hän, het, heän)</em> merkittee sitä ette valinta tehhään tilantheen mukhaan. Teksti joka oon sulkheitten sisälä voihan jättää poijes. (+) merkittee ette ristinmerkin saattaa tehä (…) merkittee ette sanoja saattaa lisätä tarpheen mukhaan. Lyhenyksiä: P: Pappi J: Muu kirkonmenojen johtaja S: Seurakunta </p>
    <p xml:lang="koi">9</p>
    <p xml:lang="fin">10 ylheiset  kirkonmenot</p>
    <p xml:lang="koi">11</p>
    <p xml:lang="fkv">12 ehtooliskirkonmenot,  ehtooliskirkko/kirkonmenot</p>
    <p xml:lang="vep">KOKKOiNTUMiNEN</p>
    <p xml:lang="fkv">KellonsoittoKirkonmenot alotethaan</p>
    <p xml:lang="fin">kellonsoitola.</p>
    <p xml:lang="fin">VirsiSaatto saattaa olla. Ehtoolislahjat</p>
    <p xml:lang="fkv">saatethaan kantaa framile.</p>
    <p xml:lang="fkv">AlkusanatAlkusanat oon fasta mumentti</p>
    <p xml:lang="fin">Ehtooliskirkonmenoissa, Ehtooliskirkossa/Kirkonmenoissa. Saatethaan sanoa tässä esitetyilä sanoila elikkä muila sanoila. Monet näistä esitetyistä sanoista saatethaan lukea vuorotellen.</p>
    <p xml:lang="fin">(Jumalan:) Isän ja Pojan ja pyhän Hengen nimessä. <em type="italic">elikkä</em> Olkhoon kirkonmenot siunattu. </p>
    <p xml:lang="fin">Saatethaan jatkaa joilaki seuraavilla Alkusanoila.</p>
    <p xml:lang="fkv"><em type="bold">alkusanat 1</em> Sie, joka olet luonu mailman ja kaikki mitä se sisältää, joka olet taihvaan ja maan Herra. Sie et asu ihmiskäsilä rakenetuissa temppelissä. Taihvaat ja taihvaitten taihvaat ei sinua mahuta. Sie olet täälä – et kaukana yhestäkhään meistä. Sinussa met elämä ja liikuma ja olema olemassa. Meän alkuperä ja päämäärä oon sinussa. (Maanääriä myöten) kaikkien kansojen kansa kaikkina aikoina met kiitämä ja ylistämmä sinua: </p>
    <p xml:lang="fkv">13kokkointuminen <em type="bold">alkusanat 3 </em>Nyt oon aika Jumalan. Täälä hänen huohneessa met olema hänen lämmössä ja valossa. Nyt oon aika Jumalan. Nyt hänen sanansa ohjaa meitä oikehaan meile avuksi uskomhaan. Nyt oon aika Jumalan nyt met saama rukkoila ja ottaa vasthaan mitä hällä oon tarjola. </p>
    <p xml:lang="fin"><em type="bold">alkusanat 8</em> Tunturien ja aukeamaitten Jumala, mettien ja rikhaan moninaisuuen Jumala, kaupunkien ja sykkivän elämän Jumala, sinun likelä met halvama ellää, sinun nimessä met halvama rukkoila. </p>
    <p xml:lang="fkv"><em type="bold">alkusanat 12</em> Alkualusta Jumala loi taihvaan ja maan. Ja Jumala sano: tehemä ihmisiä meän kuvaksi, meän kaltasiksi. Ja Jumala loi ihmisen omaksi kuvaksi, Jumalan kuvaksi hään loi sen. Mieheksi ja vaimoksi hään loi net. Ja Jumala havatti, ette kaikki mitä hään oli luonu oli rohki hyvä. Aatelkaama, ette meän alkuperä oon Jumalassa, ette hään oon luonu meät rakastamhaan niinku hään rakastaa, ja ette Jumalan rakhaus oon tullu meän tykö Jeesuksen Kristuksen kautta. Rukkoilkaama (ja tunnustakaama): </p>
    <p xml:lang="fkv"><em type="bold">alkusanat 13</em> Meän Jumala oon hyvä ja tullee meitä laupeuessa vasthaan Jumala hakkee meitä ko met olema menossa poijes hänen tyköä ja halvaa ojentaa meitä ko met rajotamma meän elämää. Pankaama sanoiksi meän synti ja velka ja kohtaama Jumalan rohkeasti luottamalla hänen voihmaan ja arhmoon. </p>
    <p xml:lang="fin">14kokkointuminen</p>
    <p xml:lang="fin">Antheeksipyynön rukkous Fasta mumentti Ehtooliskirkon</p>
    <p xml:lang="fin">menoissa, vapaehtonen mumentti Ehtooliskirkossa/Kirkonmenoissa. Saattaa olla tässä elikkä Kirkon esirukkouksen yhtheyessä.</p>
    <p xml:lang="fkv"><em type="bold">antheeksipyynön rukkous 1</em> Mie tunnustan sinun eessä, pyhä ja oikeamielinen Jumala, ette mie olen tehny syntiä ajatuksila, sanoila ja teoila. En ole rakastannu sinua yli kaiken, en lähimäistä niinku itteä. Minun synnin tähen olen syylinen enämphään ko mitä itte käsitän ja olen osalinen siihen, ette mailma oon kääntyny sinusta poijes. Siksi mie rukkoilen apua näkheen ja heittämhään poijes minun synnit. Anna mulle antheeksi Jeesuksen Kristuksen tähen. </p>
    <p xml:lang="fkv"><em type="bold">antheeksipyynön rukkous 4</em> Jeesus Kristus, mie tulen sinun tykö ko mie kaipaan parantumista ja korjaintumista. Anna antheeksi ko olen tehny väärin luomakunnale, lähimäisile ja ittele. Ota vasthaan minut, niinku olet luvanu ette sie et hylkää kethään joka sinua hakkee. </p>
    <p xml:lang="fkv"><em type="bold">antheeksipyynön rukkous 8 </em>Mie köyhä ja syntinen ihminen tunnustan sinun eessästi, pyhä ja oikeamielinen Jumala, ette mie, syntisennä syntyny, olen monela laila rikkonu sinua vasthaan. En ole rakastannu sinua yli kaiken enkä lähimäistä niinku itteä. Sinua ja sinun käskyjä vasthaan olen rikkonu, ajatuksila, sanoila ja teoila. Minut sais hylätä sinun kasuvitten eestä, jos sie tuomittisit minut sen jälkhiin mitä olen synnilä saanu aikhaan. Mutta, sie rakas taihvaalinen Isä olet luvanu lempeästi ja armolisesti ottaa vasthaan kaikki jokka kääntyvä sinun tykö. Sie annat heile antheeksi </p>
    <p xml:lang="fkv">15kokkointuminen kaikki rikkomukset ja kaiken laiminlyönin, etkä sie ennää aattele heän syntiä. Tähhään mie luotan ko mie pyyän sulta antheeksi minun pelastajan Jeesuksen Kristuksen tähen.</p>
    <p xml:lang="fin">Antheeksiannon sanatAntheeksiannon sanat elikkä</p>
    <p xml:lang="fkv">Luppauksen sanat oon fasta mumentti  Ehtooliskirkonmenoissa, vapaehtonen mumentti  Ehtooliskirkossa ja  Kirkonmenoissa. Saattaa olla tässä elikkä  Kirkon  esirukkouksen yhtheyessä.  Ristinmerkin (+) saattaa tehä.</p>
    <p xml:lang="fin"><em type="bold">antheeksiannon sanat 1</em> p: Sulle joka pyyät syntiästi antheeksi mie sanon  Jeesuksen Kristuksen valtuuttamanna:  Sinun synnit oon annettu sulle antheeksi (Jumalan:) Isän ja Pojan (+) ja pyhän Hengen nimessä. s: Ammen. </p>
    <p xml:lang="fin"><em type="bold">antheeksiannon sanat 2</em> p: Jumala, (joka oon ääretön rakhauessa,) rakastaa sinua, vaphauttaa sinut  ja antaa sulle antheeksi. (Jumalan:) Isän ja Pojan ja pyhän Hengen nimessä. s: Ammen </p>
    <p xml:lang="fin">Luppauksen sanat  Antheeksiannon sanat elikkä</p>
    <p xml:lang="fkv">Luppauksen sanat oon fasta mumentti  Ehtooliskirkonmenoissa, vapaehtonen mumentti  Ehtooliskirkossa ja Kirkonmenoissa.  Saattaa olla tässä elikkä Kirkon Esirukkouksen yhtheyessä.</p>
    <p xml:lang="fin">16kokkointuminen <em type="bold">luppauksen sanat 1</em> p/j:  Jumalan armo oon ääretön. Jumala antaa kasuvensa loistaa meile parantaaksheen, hyvittääksheen ja elvyttääksheen. s: Ammen. </p>
    <p xml:lang="fkv"><em type="bold">luppauksen sanat 3</em> p/j:  Ko met tunnustamma meän synnit,  Jumala oon uskolinen ja oikeamielinen vanhurskas, niin ette antaa meile antheeksi ja puhistaa meät kaikista vääryyksistä.  s: Ammen. </p>
    <p xml:lang="fin"><em type="italic">Kiitosrukkous</em>  Vapaehtonen mumentti  </p>
    <p xml:lang="fin">Antheeksiannon sanojen ja  Luppauksen sanojen jälkhiin.</p>
    <p xml:lang="fkv"><em type="bold">kiitosrukkous 1 </em>s: Jumala, meän Isä, met kiitämä sinua siittä  ette tie tykösti aina oon auki Jeesuksen Kristuksen kautta. Auta meitä elähmään sinun antheeksiannossa. Vahvista meän uskoa, lissää meän toivoa ja elävytä meän rakhautta.  Ammen. </p>
    <p xml:lang="fin"><em type="bold">kiitosrukkous 4</em> s: Rakas taihvaalinen Isä, met kiitämä sinua syntien antheeksisaamisesta.  Jeesuksen Kristuksen,  meän Herran kautta.  Ammen. </p>
    <p xml:lang="fin">17kokkointuminen</p>
    <p xml:lang="fin"><em type="italic">Luovuttamisrukkous </em>Vapaehtonen mumentti  </p>
    <p xml:lang="fin">Ehtooliskirkossa/Kirkonmenoissa. Vaihtoehto Antheeksipyynön rukkoukselle ja Antheeksiannon/ Luppauksen sanoile. Saattaa olla tässä elikkä Kirkon esirukkouksen yhtheyessä. Mumentti ei kuulu Ehtooliskirkonmenhoin.</p>
    <p xml:lang="fkv"><em type="bold">luovuttamisrukkous 1 </em>s: Laupias Jumala, sinun rakhauessa mie halvan ellää ja viä sinun rakhautta muile. Tehe minusta sinun rauhan välikappale. Puhista minua, niin mie puhistun. Parana minua, niin mie paranen, veä minua tykösti, niin minun syän saapi rauhan. Ammen </p>
    <p xml:lang="fkv"><em type="bold">luovuttamisrukkous 2</em> s: Sie joka sallit elämäni tänne ja olet luonu minut tahtosti mukhaan, kaiken minussa sie tunnet ja ympäröittet hellästi, sen mikä oon heikoa samoin ko vahvaa, sen mikä oon sairasta samoin ko tervettä. Siksi mie luovutan itteni sulle ilman pölöttä ja ilman ehotta. Täytä minut sinun hyvvyyellä niin ette mie olisin siunaukseksi. Mie ylistän sinun viishautta, sie joka otat vasthaan heijon ja vialisen ja panet aartheesti hauhriin savikruukhuun. Ammen. </p>
    <p xml:lang="fkv"><em type="bold">luovuttamisrukkous 3</em> s: Jumala, mie luovutan itteni sulle. Sie joka olet minun syvviin kaipaus, anna minun seurata sinua luottamuksella ja toivossa. Sie joka olet minun elämäni rakhaus, täytä minua joka päivä uuistavalla voimala. Ammen. </p>
    <p xml:lang="fin">18kokkointuminen</p>
    <p xml:lang="fin">Kristushuuto (Kyrie)Fasta mumentti</p>
    <p xml:lang="fin">Ehtooliskirkonmenoissa.  Vapaehtonen mumentti  Ehtooliskirkossa/Kirkonmenoissa. Vuorolaulu P:n elikkä J:n ja S:n välilä</p>
    <p xml:lang="fin"><em type="bold">kristushuuto 2 </em>(sarja A:695:4, katto piilaaka) p/j:  Aamuaurinko ikunen, anna rakhautta, voimaa. s: Herra, armahta (Kyrie eleison). </p>
    <p xml:lang="fin">p/j:  Sie minun elävä elämäntie, anna viishautta uskoa. s: Kristus, armahta. (Christe eleison).</p>
    <p xml:lang="fin">p/j:  Sie avoin portti autuutheen, anna toivoa onnea. s: Herra armahta (Kyrie eleison).</p>
    <p xml:lang="fin"><em type="bold">kristushuuto 6 </em>(sarja E, katto piilaaka) s: Tule vasthaan minua, syäntäni likele, Muuta minut minuksi, elä minussa. </p>
    <p xml:lang="fin">19kokkointuminen</p>
    <p xml:lang="fin">*Ylistysveisu  (Gloria ja Laudamus) Fasta mumentti</p>
    <p xml:lang="fin">Ehtooliskirkonmenoissa.  Vapaehtonen mumentti  Ehtooliskirkossa/Kirkonmenoissa. Vuorolaulua P:n (elikkä J:n) ja S:n välilä. Laudamuksena saatethaan käyttää Ylistysvirsiä <em type="italic">Ruottin kirkon virsikirjasta</em>. Ei käytetä Paaston aikana. </p>
    <p xml:lang="fin"><em type="bold">ylistysveisu 3 </em>(sarja A: 697:6, katto piilaaka) p/j:  Kunnia Jumalalle korkeuksissa ja rauha maassa ihmisille joita hään rakastaa. </p>
    <p xml:lang="fin">s: Met ylistämä, met rukkoilema, met tekojasti kiitämä. Herra Jumala, ikunen kuninkas, taihvaalinen Isä. Jumalan Poika, veljemme Jeesus Kristus. Ja Pyhä Henki, elämän kaltio, apu ja lohtu. Ammen.</p>
    <p xml:lang="fin"><em type="bold">ylistysveisu 5 </em>(sarja A: katto piilaaka) p/j:  Kunnia Jumalalle korkeuksissa ja rauha maassa ihmisille joita hään rakastaa. </p>
    <p xml:lang="fin">s: Aurinkon, kuun, järvet ja puut ja ihmiset kans, Jumala loi.        Taivas ja maa, Jumalan oon, Herraa met halvama kiittää. Luojaa met kiitämä. Laulama riemula. Herra, met kiitämä nimeästi.</p>
    <p xml:lang="fkv">Jeesukselle laulama nyt hään elämän toi, kuolemalla. Ellää hään nyt, täälä hään oon. Herraa met halvama kiittää. Luojaa met kiitämä. Laulama riemula. Herra, met kiitämä nimeästi.</p>
    <p xml:lang="fin">20kokkointuminen</p>
    <p xml:lang="fkv">Lohtua saan, henki sen tuo oon turvalinen, päivät ja yöt, tukena oon elämässä. Herraa met halvama kiittää. Luojaa met kiitämä. Laulama riemula. Herra, met kiitämä nimeästi.</p>
    <p xml:lang="fin">Päivän rukkous Päivän rukkous otethaan  <em type="italic">Ruottin </em></p>
    <p xml:lang="fin"><em type="italic">evankeeljumikirjasta</em>. (Näitä  rukkouksia ei ole käänetty meänkielele, net saattaa kirkonmenoista vastaava kääntää tarpheen mukhaan.)Päivän rukkous oon fasta mumentti Ehtooliskirkonmenoissa, vapaehtonen Ehtooliskirkossa/Kirkonmenoissa. Rukkous saatethaan alottaa  tervehtykselä, papin/lukijan ja seurakunnan välisellä vuoroluvun / vuorolaulun mallila. </p>
    <p xml:lang="fkv">p/j:  Kristus oon meän keskelä. s: Hänen nimessä met rukkoilemma. … Ammen.</p>
    <p xml:lang="fin">21kokkointuminen</p>
    <p xml:lang="koi">22</p>
    <p xml:lang="vep">SANA</p>
    <p xml:lang="fin">Vanhaan testamäntin lukeminen Fasta mumentti Ehtooliskirkon</p>
    <p xml:lang="fin">menoissa. Vapaehtonen mumentti Ehtooliskirkossa/Kirkonmenoissa.</p>
    <p xml:lang="fkv">Lukeminen saatethaan alottaa sanoila: Met kuuntelemma Vanhaan testamäntin lukemista joka oon … sta</p>
    <p xml:lang="fin">Lukeminen saattaa loppua sanoila: j: Näin kuuluu Jumalan/Herran/Raamatun sana. s: Jumala, met kiitämä sinua. <em type="italic">elikkä</em> s: Jumala, elävytä sanasti meän keskelä. </p>
    <p xml:lang="fkv"><em type="italic">Psalttarista</em>Vapaehtonen mumentti. Saattaa </p>
    <p xml:lang="fin">ottaa <em type="italic">Ruottin evankeeljumikirjasta </em>ja laulaa, lukea elikkä vuorolukea. Jos psalttaria luethaan, Vanhaan testamäntin lukemista ei oteta myötä. Raamattulaulelman saattaa kansa ottaa myötä. </p>
    <p xml:lang="fin">EpistelinlukeminenFasta mumentti Ehtooliskir</p>
    <p xml:lang="fin">konmenoissa. Vapaehtonen mumentti Ehtooliskirkossa/ Kirkonmenoissa.</p>
    <p xml:lang="fkv">Lukeminen saatethaan alottaa sanoila: Met kuuntelemma epistelinlukua … sta/ joka oon … sta</p>
    <p xml:lang="fin">Tekstinlukija saattaa päättää sanoila: j: Näin kuuluu Jumalan/Herran/Raamatun sana. s: Jumala, met kiitämä sinua. <em type="italic">elikkä</em> s: Jumala, elävytä sanasti meän keskelä. </p>
    <p xml:lang="fin">23sana</p>
    <p xml:lang="fkv">Virsi</p>
    <p xml:lang="fin">*EvankeeljumiFasta mumentti Ehtooliskirkon</p>
    <p xml:lang="fin">menoissa ja Ehtooliskirkossa/ Kirkonmenoissa.</p>
    <p xml:lang="fin">Lukeminen saatethaan alottaa sanoila: p/j:  Ylentäkkää/auaskaa syämen Jumalalle ja kuulkaa päivän pyhä evankeeljumi. Näin oon kirjotettu…-ssa Lukeminen saattaa loppua sanoila: p/j:  Näin kuuluu pyhä evankeeljumi. s: Ylistetty olet sie, Kristus.</p>
    <p xml:lang="fin">SaarnaFasta mumentti Ehtooliskirkon</p>
    <p xml:lang="fkv">menoissa ja Ehtooliskirkossa/ Kirkonmenoissa. Saarnan aihe otethaan yhestä elikkä useamasta päivän tekstistä. Pyhäpäivinä ko oon karakteerinen teksti niinku ensimäisenä pyhänä atventissa, joulupäivänä ja muina semmosina päivinä, saarna saattaa koskea jotaki erityistä tekstiä, joka luethaan saarnan yhtheyessä. Sillon jätethään poijes Vanhaan testamäntin luku elikkä epistelin luku. Saarnan jälkhiin saattaa olla hiljasuus elikkä soitettu musikkikappale joka antaa maholisuuen mietiskelhyyn.</p>
    <p xml:lang="fin">* Uskontunnustus (Credo)Fasta mumentti Ehtooliskirkon</p>
    <p xml:lang="fin">menoissa. Vapaehtonen mumentti Ehtooliskirkossa/Kirkonmenoissa.</p>
    <p xml:lang="fkv">Uskontunnustus saatta alkaa sanoila:</p>
    <p xml:lang="fin">24sana p/j:  Tunnustakaama/Yhymä kirkon tunnustuksheen (merkkinä meän yhtheyestä Kristuksen maanäärisheen kirkhoon):</p>
    <p xml:lang="fkv">s: Met uskoma Jumahlaan, Ishään, Kaikkivaltihaasheen taihvaan ja maan Luohjaan,</p>
    <p xml:lang="fin">Ja Jeesuksheen Kristuksheen Jumalan ainuhaan Poikhaan, meän Herhaan. Joka sikisi Pyhästä Hengestä, synty neitsy Mariasta, kärsi Ponttiys Pilattyksen aikana, risthiinnaulithiin, kuoli ja hauathiin, astu alas tuonelhaan, nousi kolmantenna päivänä kuohleista, astu ylös taihvaishiin, istuu Jumalan, Isän, Kaikkivaltihaan oikealla puolela, ja oon sieltä tuleva tuomitheen eläviä ja kuohleita.</p>
    <p xml:lang="fin">Ja Pyhhään Henkheen, Pyhän yhtheisen seurakunnan, Pyhhäin yhtheyen syntien antheeksiantamisen, ruuhmiin ylösnousemisen ja iänkaikkisen elämän.</p>
    <p xml:lang="fin"><em type="italic">elikkä</em> </p>
    <p xml:lang="fkv">Mie uskon yhtheen Jumahlaan, Ishään kaikkivaltihaasheen, taihvaan ja maan, kaiken näkyvän ja näkymättömän Luohjaan;</p>
    <p xml:lang="fin">ja yhtheen Herhaan, Jeesuksheen Kristuksheen, Jumalan ainuhaan Poikhaan, joka oon ennen aikojen alkua syntyny Isästä, Jumala Jumalasta, valkeus valkeuesta, toelinen Jumala toelisesta Jumalasta, syntyny, ei luotu, joka oon sammaa olemusta ko Isä ja jonka kautta kaikki oon mikä oon tehty;</p>
    <p xml:lang="fin">25sana joka meän ihmisten takia ja meän pelastuksen takia  tänne astu alas taihvaista, tuli lihaksi pyhästä Hengestä ja neitsy Mariasta ja synty ihmiseksi; meän eestä kans risthiinnaulithiin Ponttiys Pilattyksen aikana, kärsi ja hauathtiin; kolmantenna päivänä nousi kuohleista niinku kirjotettu oli, ja astu ylös taihvaishiin ja istuu Isän oikealla puolela; ja oon kunniassa tuleva tuomitheen eläviä ja kuohleita ja jonka valtakunnala ei loppua ole.</p>
    <p xml:lang="fin">Ja pyhhään Henkheen, Herhaan, elämänantaihaan, joka lähtee Isästä ja Pojasta, jota yhessä Isän ja Pojan kansa kumarethaan ja kunnioitethaan ja joka profeettojen kautta oon puhunu; uskon yhen pyhän, yhtheisen ja apostoolisen seurakunnan. Tunnustan yhen kastheen syntien antheeksiantamiseksi, ootan kuohleitten ylösnousemista ja tulevan mailman elämää. Ammen.</p>
    <p xml:lang="fin">Rukkous kastettujen, konfirmeerattujen ja niitten puolesta, jokka aikova solmia avioliiton, elikkä oon jo solminheet ja vielä tässä saattaa lukea kiitosrukkouksen vainajien puolesta elikkä se saattaa olla osa Kirkon esirukkouksesta. Ehotettuja rukkouksia ja kiitossanoja, kattokaa johatus Kirkon eisrukkouksheen siv. 27.</p>
    <p xml:lang="fkv"><em type="italic">Virsi</em>Kolehta saatethaan koota. </p>
    <p xml:lang="fkv">Rukkouksen saattaa lukea ko kolehta kannethaan, seuraavilla elikkä vastaavilla sanoila:</p>
    <p xml:lang="fkv">Jumala, siunaa nämät framilekannetut lahjat.  /Ota meät ja meän lahjat vasthaan Jeesuksen nimessä. Ammen.</p>
    <p xml:lang="fin">26sana</p>
    <p xml:lang="fin">Antheeksipyynön rukkous,  Antheeksiannon sanat/ Luppauksen sanat</p>
    <p xml:lang="fkv">Fasta mumentti Ehtooliskirkonmenoissa Kokkointumisessa elikkä Kirkon esirukkouksen yhtheyssä. Ehtooliskirkossa/ Kirkonmenoissa mumentti oon vapaehtonen, Luovuttamisrukkousta saatethaan käyttää sen siihaan tässä. Antheeksipyynön rukkous ja Antheeksiannon sanat/Luppauksen sanat saatethaan sen siihaan laittaa Kirkon esirukkouksheen. Katto Kokkointuminen, siv. 15–17.</p>
    <p xml:lang="fin">Saatethaan alkaa seuraavilla elikkä vastaavilla sanoila: p/j:  Sinun tykösti, Jumala, joka olet laupias ja kuulet meän rukkouksen, met tulema meän tunnustuksin ja antheeksipyyntörukkouksin/ luovuttamisrukkouksin.</p>
    <p xml:lang="fkv">Kirkon esirukkousKirkon esirukkous oon fasta</p>
    <p xml:lang="fin">mumentti Ehtooliskirkonmenoissa, vapaehtonen mumentti Ehtooliskirkossa/Kirkonmenoissa. Kirkon esirukkous saatethaan laittaa  ehotetuila sanoila elikkä muila sanoila. Saattaa sisältää luetun elikkä lauletun esirukkouksen kertovärsyn. Esirukkous saattaa sisältää Antheeksipyyntörukkouksen,  Antheeksiantosanat/Luppauksen sanat, Katto Kokkointuminen siv. 15–17.</p>
    <p xml:lang="fkv">Esirukkouksen saattaa kirjottaa paikalisesti. Rakene saattaa olla avuksi ko muotoilee vaphaan rukkouksen ja kans pohjana kirjotetulle  rukkoukselle. Joitaki esimerkkiä:</p>
    <p xml:lang="fin">Suuresta yhtheyestä piehneen</p>
    <p xml:lang="fin">27sana</p>
    <p type="listitem" xml:lang="fin">•	 Kaikki luotu</p>
    <p type="listitem" xml:lang="fin">•	 Kaikki ihmiset</p>
    <p type="listitem" xml:lang="fin">•	 Koko kirkko (Kirkot mailmassa ja ekymeeniset yhteisöt, Ruottin kirkko ja sen hiippakunnat ja seurakunnat)</p>
    <p type="listitem" xml:lang="fkv">•	 Met itte</p>
    <p xml:lang="fin"><em type="italic">elikkä</em> </p>
    <p type="listitem" xml:lang="fin">•	 Koko mailma</p>
    <p type="listitem" xml:lang="fin">•	 Meän oma maa</p>
    <p type="listitem" xml:lang="fin">•	 Koko kirkko</p>
    <p type="listitem" xml:lang="fkv">•	 Met itte</p>
    <p xml:lang="fin">Pienestä yhtheyestä suuhreen:</p>
    <p type="listitem" xml:lang="fkv">•	 Met ja omhaiset</p>
    <p type="listitem" xml:lang="fin">•	 Seurakunta</p>
    <p type="listitem" xml:lang="fin">•	 Yhtheiskunta</p>
    <p type="listitem" xml:lang="est">•	 Mailma</p>
    <p xml:lang="fkv">Siittä, mitä oon ollu ja mitä oon tuleva:</p>
    <p type="listitem" xml:lang="fin">•	 Menny aika</p>
    <p type="listitem" xml:lang="fin">•	 Nykyaika</p>
    <p type="listitem" xml:lang="fin">•	 Tulevaisuus</p>
    <p type="listitem" xml:lang="est">•	 Ikusuus</p>
    <p xml:lang="fkv">Esirukkous saattaa koskea olemassaolemisen peruskysymyksiä, joila oon eri vaikutus eri ihmisille. Semmosia kysymysaluheita oon esimerkiksi tässä viis eri kohtaa. Net saattava useamasti päättää rukkouksen sisälön ko rakentheen.</p>
    <p type="listitem" xml:lang="fin">•	 Oikeus olla olemassa ja kuulua johonki</p>
    <p type="listitem" xml:lang="fin">•	 Tarkotus ja yhtheisöllisyys</p>
    <p type="listitem" xml:lang="fkv">•	 Antheeksianto ja rakhaus</p>
    <p type="listitem" xml:lang="fin">•	 Kokohnaisuus ja parantuminen</p>
    <p type="listitem" xml:lang="fin">•	 Oikeuenmukasuus, rauha ja hyvät elämänehot</p>
    <p xml:lang="fin">Esirukkoilija saattaa lopettaa esirukkousosan esimerkiksi sanoila: Herra, kuule meän rukkous. <em type="italic">elikkä</em> </p>
    <p xml:lang="fin">28sana</p>
    <p xml:lang="fkv">Kiitos ko kuulet meän rukkouksen.</p>
    <p xml:lang="fkv">Ehotuksia laulettavista esirukkouksien kertovärsyistä:</p>
    <p xml:lang="fin"><em type="bold">esirukkousvastaus 1 </em>(Musikkisarja A) Anna valtasti tulla, tahtosti tapahtua! </p>
    <p xml:lang="fin"><em type="italic">elikkä</em> </p>
    <p xml:lang="fin"><em type="bold">esirukkousvastaus 2 </em>(Musikkisarja A) p: kuule rukkous,  s: kuule rukkous. p: Parana, s: parana. p: Mailma s: mailma. p: Lähätä, s: lähätä. </p>
    <p xml:lang="fin"><em type="italic">elikkä</em> </p>
    <p xml:lang="fkv"><em type="bold">esirukkousvastaus 3 </em>(Musikkisarja A) Kuule, Jumala, rukkous sanan takana. Itte sie, itte sie rohkaset ja vahvistat. </p>
    <p xml:lang="fkv">Esimerkkiä, luettuja esirukkouksen kertovärsyjä: Sie olet rakhaus, joka kantaa vaivan ja kaipauksen läpi. <em type="italic">elikkä</em> Kaikessa mitä tapahtuu olet likelä. <em type="italic">elikkä</em> Jumala, ole meän kaikkien kans. <em type="italic">elikkä</em> Tulkhoon valtakuntasti. </p>
    <p xml:lang="fkv">Antheeksipyyntörukkous ja antheeksiannon sanat esirukkouksessa: s:  Met tulema sinun tykösti, kaivaten paranemista. Anna antheeksi ko olema tehneet väärin sulle ja sinun luomakunnale, meän lähi</p>
    <p xml:lang="fkv">29sana mäisile ja meile ittele. Ota meät vasthaan niinku olet luvanu, ette sie et hylkää kethään joka sinua hakkee.</p>
    <p xml:lang="fin">Jumala rakastaa meitä, vaphauttaa meät ja antaa meile antheeksi. (Jumalan) Isän ja Pojan (+) ja pyhän Hengen nimessä.</p>
    <p xml:lang="fkv"><em type="bold">kastemuistutuksen maholisuus </em>Kastemuistutus saattaa olla Kirkon esirukkouksen yhtheyessä. Kokkointuminen saattaa tapahtua kastemaljan vieressä.  Kristuskynttilä elikkä kastekynttilä saatethaan sytyttää. Seuraavat elikkä muut sanat saatethaan sanoa: </p>
    <p xml:lang="fkv">Anna tämän kynttilän/näitten kynttilöitten muistuttaa meitä kastheen lahjasta ja Jeesuksesta joka sano : Mie olen mailman valkeus. Se joka seuraa minua ei vaela pimeässä, ko hällä oon elämän valo.</p>
    <p xml:lang="fkv"><em type="bold">rukkouskohta kastettujen, konfirmeerattujen ja vihittyjen  puolesta ja kiitosrukkous kuohleitten puolesta. </em>Jumala, met rukkoilemma niitten puolesta, jokka oon meän seurakunnassa kastettuja, NN:n puolesta (ja…) Anna <em type="italic">hänen/heän</em> kasuta uskossa. Siunaa ja varjele <em type="italic">häntä/heitä</em> <em type="italic">(hänen/heän perhettä)</em> nyt ja aina. </p>
    <p xml:lang="fkv">Jumala, met rukkoilema niitten puolesta, jokka oon konfirmeeratut meän seurakunnassa, NN:n puolesta ja… Siunaa ja varjele heitä heän elämän matkala.</p>
    <p xml:lang="fkv">Jumala, kiitos ihmisten väilisestä rakhauesta ja yhtheenkuuluvaisuuesta. Met rukkoilemma NN:n ja NN:n puolesta, jokka <em type="italic">aikova mennä naimishiin/oon menheet naimishiin</em>. Varjele heitä sinun armola ja rakhauella ja siunaa heän yhtheistä elämää. </p>
    <p xml:lang="fin">Jumala, sie kannat meitä elämässä ja kuolemassa./ Jumala, tänä päivänä meitä muistutethaan omasta kuolevaisuuesta./</p>
    <p xml:lang="fkv">30sana Tänä päivänä met muistama ja kiitämä/ Met muistama ja kiitämä/ niitä meän seurakunnassa, jokka oon poijesmenheet (ja mainittemma niitten nimet), NN, … ikäsennä --Jumala, met rukkoilemma kaikkien niitten puolesta, joila oon surua. Anna sinun lohtu kantaa heitä. Anna ikusuuen valkeus loistaa eläville ja kuohleile.</p>
    <p xml:lang="fkv"><em type="bold">esirukkous 1</em> Jumala, sie joka olet taihvaan ja maan luoja. Met kiitämä sinua kaikesta, mikä ellää maan päälä. Opeta meitä varjelheen luomakuntaasti ja rakenthaan mailmaa huolela ja eesvastuula </p>
    <p xml:lang="fkv">Jumala, joka rakastat kaikkia ihmisiä, Met kiitämä sinua rauhasta ja vaphauesta Met rukkoilemma sulta rohkheutta puolustaa heikoja, Ja rakentaa meän yhtheiskuntaa avoimeksi ja oikeamieliseksi.</p>
    <p xml:lang="fkv">Jumala, joka annat sinun kirkole elämää, Met kiitämä sinua niistä, jokka oon menheet meän eelä, Met rukkoilemma halua kuunela ja oppia Ja rohkheutta ellää sinun tahtosti mukhaan.</p>
    <p xml:lang="fkv">Jumala, joka asut meän syämissä, Met kiitämä sinua ilosta ja elämänrohkheuesta. Met rukkoilemma apua löythään meän tehtävän Ja voimaa elhään uskossa. Ammen.</p>
    <p xml:lang="fkv"><em type="bold">esirukkous 3</em> Jumala, sie tunnet meät ja rakastat meitä Nyt met rukkoilemma kaiken ja kaikkien maan päälä elävien puolesta: </p>
    <p xml:lang="fin">Opeta meitä kanthaan huolta toisten puolesta ja perustaa kasvista ja elläimistä.          (…) Auta niitä jokka enniiten määräävä meän maassa</p>
    <p xml:lang="fin">31sana</p>
    <p xml:lang="fkv">aattelheen niitä jokka määräävä vähhiiten. (…) Lohuta kaikkia itkeviä. Auta saihraita, yksinhäisiä ja arkoja. Varjele meitä, meän vanhempia, siskoja ja ystäviä.</p>
    <p xml:lang="fkv">(…) Suo mailmale rauhaa ja oikeamielisyyttä. Suo kaikile pienokaisile ja raahvaile mitä het tartteva: Ruokaa, vaatheita ja koti.</p>
    <p xml:lang="fkv">Suo kirkon olla niinku Jeesus, ette kaikin oon yhtä tervetulheita. Kiitos, Jumala, ette sinun rakhaus riittää meile kaikile. Ammen.</p>
    <p xml:lang="fkv"><em type="bold">esirukkous 6</em> Sie ikunen Jumala, kaiken alkuperä ja elämänantaja, sinua met rukkoilemma koko mailman puolesta, sen kauhneuen ja tulevaisuuen eestä. </p>
    <p xml:lang="fin">Sinun etheesti met kannama kaiken hankalan: Puutheen, kivun, epäoikeuenmukasuuen. Kaiken kannama sinun valhoon. Tulkhoon valtakuntasti ja tapahtukhoon tahtosti!</p>
    <p xml:lang="fkv">Meän oman halun tehä hyvvää met kans kannama etheesti meän toivomus olla mailman valo niinku Jeesus sannoo, ette met sitä olema. Met rukkoilemma …puolesta. (rukkousasioita saattaa mainita) Sie olet rakhaus joka kantaa vaivan ja kaipauksen läpi. Ammen</p>
    <p xml:lang="fin">32sana</p>
    <p xml:lang="fin">Herran rukkousFasta mumentti tässä Kirkonme</p>
    <p xml:lang="fin">noissa. Ehtooliskirkonmenoissa ja Ehtooliskirkossa Herran rukkous seuraa Ehtoolisrukkouksen jälkhiin.</p>
    <p xml:lang="fkv">Saatethaan alottaa seuraavilla sanoila: Rukoilemma yhessä sen rukkouksen, jonka (meän Herra) Jeesus Kristus itte oon meile opettanu:</p>
    <p xml:lang="fkv">Isä meitän joka olet taihvaissa. Pyhitetty olkhoon sinun nimesti. Tulkhoon sinun valtakuntasti. Tapahtukhoon sinun tahtosti niin taihvaassa ko maan päälä. Anna meile tänä päivänä meän jokapäivänen leipä. Ja anna meile antheeksi meän synti, niinku metki annama antheeksi niile jokka oon meitä vasthaan tehneet väärin. Äläkä joha meitä kiusaukshiin, mutta pelasta meät pahasta. Sinun oon valtakunta. voima ja kunnia  iänkaikkisesti. Ammen.</p>
    <p xml:lang="fkv">Jos oon Kirkonmenot, se jatkuu Lähätykselä (katto siv 47).</p>
    <p xml:lang="fin">33sana</p>
    <p xml:lang="koi">34</p>
    <p xml:lang="deu"><em type="italic">ATERIA</em> </p>
    <p xml:lang="fkv">Virsi (Valmistus/Offertorium)Ehtoolislahjat saatethaan kantaa</p>
    <p xml:lang="fin">alttarille ja tuukathaan.</p>
    <p xml:lang="fin">Jos kolehtaa ei ole koottu sen saattaa tehä tässä elikkä Lähätyksen aikana. Kolehta kannethaan alttarille.</p>
    <p xml:lang="fkv">Rukkouksen saattaa lukea ko kolehta kannethaan, seuraavilla elikkä vastaavilla sanoila:</p>
    <p xml:lang="fkv">Jumala,  siunaa nämät framilekannetut lahjat. / Ota meät ja meän lahjat vasthaan Jeesuksen nimessä. Ammen.</p>
    <p xml:lang="fin">* Ylistäminen (Sursum corda ja prefatio)Fasta mumentti Ehtooliskirkon</p>
    <p xml:lang="fin">menoissa. Vapaehtonen mumentti Ehtooliskirkossa.</p>
    <p xml:lang="fin"><em type="bold">johanto </em>(Sursum Corda) Musikkisarja A (katto piilaaka) p/j:  Ylentäkkää syämet Jumalan puohleen. s: Met ylenämä meän syämet. p/j:   Kiittäkää Jumalaa, meän Herraa. s: Vain Jumalan oon kiitos ja kunnia. </p>
    <p xml:lang="fin"><em type="bold">ylistysrukkous </em>(prefatio) Musikkisarja A (katto piilaaka) p/j:  Totisesti vain sie olet ylistyksen arvonen, kaikkivaltias Isä Pyhä Jumala. Sinua siunaama ja ylistämä kautta Jeesuksen Kristuksen, meän Herran. </p>
    <p xml:lang="fin">Jatkuu prefatiolla, Pyhä   kolminaisuusaika 1</p>
    <p xml:lang="fkv">35ateria Hään oon elävä leipä, joka oon tullu taihvaasta antamhaan elämää mailmale. Se joka tullee hänen tykö ei näe koskhaan nälkää ja se joka hänheen uskoo ei koskhaan janoa.</p>
    <p xml:lang="fkv">Prefatio lopetethaan seuraavasti</p>
    <p xml:lang="fin">Siksi met halvama yhessä sinun uskolisten ja koko taihvaalisen joukon kansa ylistää nimeästi ja rukkoilen laulaa:</p>
    <p xml:lang="fin">*Pyhä (Sanctus) Fasta mumentti Ehtooliskirkon</p>
    <p xml:lang="fin">menoissa. Vapaehtonen mumentti Ehtooliskirkossa.</p>
    <p xml:lang="fin"><em type="bold">pyhä 1 </em>(musikkisarja A 698:5, katto piilaaka) s: Pyhä, pyhä, pyhä, Herra Jumala Sebaot. Taihvaat ja maa oon täynä sinun kirkhautta. Huusianna korkeuessa. Siunattu olkhoon hään, joka tullee Herran nimessä. Huusianna korkeuessa. </p>
    <p xml:lang="fin"><em type="bold">pyhä 4 </em>(musikkisarja E Svps 709, katto piilaaka) </p>
    <p xml:lang="fin">Pyhä yksi yhtheinen, olet Herra ikunen, salasuutheen kätkeytyt, olet voimamme nyt. Sie tulet mailhmaan, tulet meitä siunaahmaan, sie annat ravinon, sinun ruumis leipä oon. Olet pyhä, olet yksi, olet Herra, luomakunta ylistää. Huusianna, huusianna, huusianna, huusianna Herralle.</p>
    <p xml:lang="fin">EhtoolisrukkousFasta mumentti Ehtooliskirkonme</p>
    <p xml:lang="fkv">noissa/Ehtooliskirkossa jonku ehtoolisrukkouksen (113) kans.</p>
    <p xml:lang="fkv">Seurakunnan vastaus ehtoolisrukkouksen kohala saatethaan vaihettaa seuraahvaan vaihtoehthoon:</p>
    <p xml:lang="ron">36ateria</p>
    <p xml:lang="fkv"><em type="italic">Kristus oon kuolu.</em> <em type="italic">Kristus oon noussu kuohleista.</em> <em type="italic">Kristus tullee takasi kirkhauessa. </em></p>
    <p xml:lang="fkv"><em type="bold">ehtoolisrukkous 1</em> p: Jumala, kiitos siittä ette sie rakastat meitä. Sie annoit meile sinun Poikasti. Hään anto elämänsä meän puolesta. Hään rakasti meitä viimisheen saakka, ristinkuolemhaan asti, ette met saisima ellää. </p>
    <p xml:lang="fkv">Sinä yönä jona hänet kavalethiin hään otti leivän, kiitti, taitto ja anto opetuslapsile ja sano: Ottakaa ja syökää. Tämä oon minun ruumis joka teän eestä annethaan. Tehkää se minun muistoksi. Samoten hään otti maljan, kiitti ja anto opetuslapsile ja sano: Juokaa tästä kaikin. Tämä malja oon uusi liitto minun veressä, joka vuotatethaan monen eestä syntien antheeksiantamiseksi. Aina ko tet siittä juotta, tehkää se minun muistoksi.</p>
    <p xml:lang="fin">s: Met julistamma sinun kuolemaa, Herra ja tunnustamma sinun ylösnousemusta, kunnes tulet kirkhauessa.</p>
    <p xml:lang="fin">p: Jumala, lähätä sinun pyhä Henkesti siunaahmaan meitä ja näitä lahjoja jokka oon Kristuksen ruumis ja veri. Kiitos ko met saama kohata sinut tässä ja nyt. Kiitos sinun avoimesta sylistä ja luppauksesta ette met kerran saama viettää tätä ateriaa sinun pöyässä, sinun valtakunnassa. Ammen.</p>
    <p xml:lang="fkv">37ateria <em type="bold">ehtoolisrukkous 2  </em>p: Ylistetty olet sie taihvaan ja maan Herra, joka suljet koko luomakunnan sinun rakhautheen. Met kiitämä sinua pelastuksesta jonka olet antanu meile Jeesuksen Kristuksen kautta. Valmista meitä pyhälä Hengelästi ottamhaan hänet vasthaan, ko hään tullee meän tykö pyhässä ehtoolisessa. </p>
    <p xml:lang="fkv">Sinä yönä jona hänet kavalethiin hään otti leivän, kiitti, taitto ja anto opetuslapsile ja sano: Ottakaa ja syökää. Tämä oon minun ruumis joka teän eestä annethaan. Tehkää se minun muistoksi. Samoten hään otti maljan, kiitti ja anto opetuslapsile ja sano: Juokaa tästä kaikin. Tämä malja oon uusi liitto minun veressä, joka vuotatethaan monen eestä syntien antheeksiantamiseksi. Aina ko tet siittä juotta, tehkää se minun muistoksi.</p>
    <p xml:lang="fin">s: Met julistamma sinun kuolemaa, Herra Ja tunnustamma sinun ylösnousemusta, kunnes tulet takasi kirkhauessa.</p>
    <p xml:lang="fin">p: (Taihvaalinen Isä, lahjota meile tässä ateriassa, Poikasti kärsimyksen ja kuoleman,  ylösnousemisen ja taihvaasheenastumisen siunatut hetelmät.  Anna meile elämää hänen elämästänsä, ette hään pysyis meissä ja met hänessä. ) Oottaessa Jeesuksen Kristuksen tulemista kirkhauessa met rukkoilemma sen rukkouksen jonka hään meile opetti.</p>
    <p xml:lang="fkv"><em type="bold">ehtoolisrukkous 4 </em>(saatethaan lukea vuorotellen) p: Jumala, Kristuksessa sie olet täälä, s: jokapäiväsessä ootuksessa, työssä, leikissä ja levossa. p: Kristuksessa sie olet täälä, </p>
    <p xml:lang="fin">38ateria s: jokasessa ihmisessä, ilossa, surussa ja taistelussa. p: Kristuksessa sie olet täälä, s: rukkouksessa ja ylistyksessä, leivässä ja viinissä.</p>
    <p xml:lang="fkv">p: Sinä yönä jona hänet kavalethiin Hään otti leivän, kiitti, taitto ja anto opetuslapsile ja sano: Ottakaa ja syökää. Tämä oon minun ruumis joka teän eestä annethaan. Tehkää se minun muistoksi. Samoten hään otti maljan, kiitti ja anto opetuslapsile ja sano: Juokaa tästä kaikin. Tämä malja oon uusi liitto minun veressä, joka vuotatethaan monen eestä syntien antheeksiantamiseksi. Aina ko tet siittä juotta, tehkää se minun muistoksi.</p>
    <p xml:lang="fkv">s: Met julistamma sinun kuolemaa, Herra Ja tunnustamma sinun ylösnousemusta, kunnes tulet takasin kirkhauessa.</p>
    <p xml:lang="fin">p: Tule Luoja ja anna meile voimaa. Tule Jeesus Kristus ja kohtaa meän kaipo. Tule pyhä Henki, siunaa nämät lahjat ja uuista meät.</p>
    <p xml:lang="fkv"><em type="bold">ehtoolisrukkous 6</em> p:  Siunattu olet sie, kaiken elävän Luoja. Siunattu olet sie, taihvaanavaruuen ja aijan Herra. Siunattu olet sie, kaiken alkuperä ja päämäärä, sie joka olet meile ko isä ja äiti/<em type="italic">sie joka olet meile Taihvaalinen Vanhiin</em>. Sie olet kuttunu meät sinun myötäpalvelijaksi. Siunattu olet sie. Met kiitämä sinua Jeesuksesta Kristuksesta, jonka olet lähättänny palvelheen ja antamhaan elämää, ja julisthaan vaphautta fangituile ja antamhaan valtakuntasti niile jokka paneva toivonsa sinhuun. </p>
    <p xml:lang="fkv">39ateria Hään eli meän elämää ja kuoli meän kuoleman. Kirkhaueshaan sinun tykönä hään aina rukkoilee meän puolesta, ja tullee sinä päivänä jonka sie olet määräny.</p>
    <p xml:lang="fkv">Sinä yönä jona hänet kavalethiin Hään otti leivän, kiitti, taitto ja anto opetuslapsile ja sano: Ottakaa ja syökää. Tämä oon minun ruumis joka teän eestä annethaan. Tehkää se minun muistoksi. Samoten hään otti maljan, kiitti ja anto opetuslapsile ja sano: Juokaa tästä kaikin. Tämä malja oon uusi liitto minun veressä, joka vuotatethaan monen eestä syntien antheeksiantamiseksi. Aina ko tet siittä juotta, tehkää se minun muistoksi.</p>
    <p xml:lang="fkv">s: Met julistamma sinun kuolemaa, Herra Ja tunnustamma sinun ylösnousemusta, kunnes tulet takasin kirkhauessa.</p>
    <p xml:lang="fkv">p: Jumala, lähätä sinun Henkesti meihin ja näihin lahjoin Ja suo meän, jokka saama ossaa hänen ruuhmiista ja verestä, tulla ihmisiksi jokka isoava ja janoava oikeamielisyyttä. Anna tälle mailmale, jota met rakastamma, uuet oikeamielisyyen ja rauhan kasuet, joka paikassa missä ihmiset elävä yhessä. Anna Jeesuksen Kristuksen voiman kautta se rauha jota met itte emmä saa aikhaan. Hään oon sinun Poika, täälä meän keskelä, uusi ihminen, meän tulevaisuus ja meän toivo. Hänen kautta met siunaama sinua. Pyhässä Hengessä met ylistämmä sinun nimeästi tänäpäivänä ja kaikkina päivinä Iänkaikkisuuesta iänkaikkisuutheen. Ammen.</p>
    <p xml:lang="ron">40ateria</p>
    <p xml:lang="fkv"><em type="bold">ehtoolisrukkous 10 </em>p: Hyvä ja ihana Jumala, Met ylistämmä sinua kaikesta mitä sie tehet ja tahot. Sie olet luonu meät kaikki, Ittekuki omin lahjoin. Met kiitämä sinua siittä ette sie olet antanu meile kaikhiin suuriman lahjan: sinun rakastetun Pojan. Hään tuli sinusta ja tuli yheksi meistä. Hänen kautta met yhistymmä sinhuun. </p>
    <p xml:lang="fkv">Sinä yönä jona hänet kavalethiin hään otti leivän, kiitti, taitto ja anto opetuslapsile ja sano: Ottakaa ja syökää. Tämä oon minun ruumis joka teän eestä annethaan. Tehkää se minun muistoksi. Samoten hään otti maljan, kiitti ja anto opetuslapsile ja sano: Juokaa tästä kaikin. Tämä malja oon uusi liitto minun veressä, joka vuotatethaan monen eestä syntien antheeksiantamiseksi. Aina ko tet siittä juotta, tehkää se minun muistoksi.</p>
    <p xml:lang="fkv">s: Met julistamma sinun kuolemaa, Herra Ja tunnustamma sinun ylösnousemusta, kunnes tulet takasin kirkhauessa.</p>
    <p xml:lang="fkv">p: Met rukkoilemma sinua, Jumala, lähätä sinun Henkesti meihin ja näihin lahjoin, niin ette met, ko met syömä leivän ja juoma viinin, otama vasthaan Jeesuksen Kristuksen. Ammen.</p>
    <p xml:lang="ron">41ateria</p>
    <p xml:lang="fin">Herran rukkous Fasta mumentti tässä Ehtooliskir</p>
    <p xml:lang="fin">konmenossa ja Ehtooliskirkossa.</p>
    <p xml:lang="fkv">Saatethaan alottaa seuraavilla sanoila:</p>
    <p xml:lang="fkv">s: Isä meitän joka olet taihvaissa. Pyhitetty olkhoon sinun nimesti. Tulkhoon sinun valtakuntasti. Tapahtukhoon sinun tahtosti niin taihvaassa ko maan päälä. Anna meile tänä päivänä meän jokapäivänen leipä. Ja anna meile antheeksi meän synti, niinku metki annama antheeksi niile jokka oon meitä vasthaan tehneet väärin. Äläkä joha meitä kiusaukshiin, mutta pelasta meät pahasta. Sinun oon valtakunta. voima ja kunnia  iänkaikkisesti. Ammen.</p>
    <p xml:lang="fin">Leivän murtaminen Fasta mumentti Ehtoolis</p>
    <p xml:lang="fin">kirkonmenoissa. Vapaehtonen Ehtooliskirkossa.</p>
    <p xml:lang="fkv">Pappi saattaa taittaa ehtoolisleivän. Vuoroluku seuraavilla elikkä samanmallisilla sanoila:</p>
    <p xml:lang="fkv">p: Leipä, jonka met taitama, oon yhtheys Kristuksen ruuhmisheen. s: Vaikka meitä oon monta, met olema yks ruumis, ko met kaikin tulema osalisiksi tästä yhestä leivästä.</p>
    <p xml:lang="fin"><em type="italic">elikkä </em></p>
    <p xml:lang="fkv">42ateria p: Leipä, jonka met taitama, liittää meät Jeesuksen Kristuksen yhtheytheen. s: Vaikka meitä oon monta, met olema yks ruumis, ko met kaikin tulema osalisiksi tästä yhestä leivästä.</p>
    <p xml:lang="fin">RauhantervehtysFasta mumentti Ehtoolis</p>
    <p xml:lang="fin">kirkonmenoissa. Vapaehtonen Ehtooliskirkossa.</p>
    <p xml:lang="fin">Pappi saattaa sanoa: Herran/ Jeesuksen Kristuksen/ rauha olkhoon teän kansa/ Rauha teile kaikile.</p>
    <p xml:lang="fin">Rauhantervehtys saatethaan toivottaa vaikka sanoila: Herran rauha/ Rauha olkhoon sinun kanssasti.</p>
    <p xml:lang="fin">*Jumalan Karitta  (Agnus Dei) Fasta mumentti Ehtooliskirkon</p>
    <p xml:lang="fin">menoissa. Vapaehtonen mumentti Ehtooliskirkossa.</p>
    <p xml:lang="fin"><em type="bold">jumalan karitta 1 </em>(sarja A:699:1, 699:2, 699:4, 699:5, katto piilaaka; sarja B, katto piilaaka) Jumalan Karitta, joka pois otat mailman synnin, armahta meitä. Jumalan Karitta, joka pois otat mailman synnin, armahta meitä. Jumalan Karitta, joka pois otat mailman synnin, anna meile rauhasti. </p>
    <p xml:lang="fin"><em type="bold">jumalan karitta 2 </em>(sarja B, katto piilaaka) Jumalan Karitta, sovittaja, meät armahta. Jumalan Karitta, sovittaja, meät armahta. Jumalan Karitta, sovittaja, meät armahta. Rauhasti suo. </p>
    <p xml:lang="ron">43ateria</p>
    <p xml:lang="est">Ateria</p>
    <p xml:lang="fkv">Pappi saattaa sanoa: Tulkaa, kaikki oon valhmiina</p>
    <p xml:lang="fkv">Ehtoolisviehraat ottava vasthaan ehtoolislahjat. Ehtoolisenjakaja sannoo jokhaiselle viehraale:</p>
    <p xml:lang="fin">p/j:  Kristuksen ruumis, sinun eestä annettu p/j:  Kristuksen veri, sinun eestä vuotatettu.</p>
    <p xml:lang="fkv">Jos ehtoolisvieras ottaa vasthaan leivän ja viinin yhtä aikaa sannoo jakaja:</p>
    <p xml:lang="fin">p: Kristuksen ruumis ja veri sinun eestä annettu.</p>
    <p xml:lang="fkv">Jokasen ehtoolispöyälisen jälkhiin elikkä ko kaikki ehtoolisviehraat oon ottanheet vasthaan ehtoolislahjat (ja ko ehtoolislahjat oon otettu huolthoon), pappi sannoo:</p>
    <p xml:lang="fin">p: Met olema nyt ottanheet vasthaan (meän Herran) Jeesuksen Kristuksen, (p/s:)  Hään varjelkhoon meitä ikusheen elähmään. Lähemä Herran/Jeesuksen Kristuksen rauhassa.</p>
    <p xml:lang="fin"><em type="italic">elikkä </em></p>
    <p xml:lang="fin">p: Meän Herra) Jeesus Kristus, jonka ruuhmiin ja veren met olema ottanheet vasthaan varjelkhoon/varjelee meitä ikusheen elähmään. s: Ammen p: (Lähemä) Herran/Jeesuksen Kristuksen rauhassa.</p>
    <p xml:lang="ron">44ateria</p>
    <p xml:lang="fin">Aterianjälkinen rukkous Fasta mumentti Ehtooliskirkonmenoissa.</p>
    <p xml:lang="fin">Vapaehtonen mumentti Ehtooliskirkossa. Saatehaan rukkoilla joilaki ehotetuila rukkouksilla elikkä muula rukkouksella. Rukkousta saattaa johtaa pappi elikkä joku muu elikkä seurakunta rukkoilee yhessä. Useat rukkouksista mennee lukea vuorotellen .</p>
    <p xml:lang="fkv"><em type="bold">pääsiäinen 2 </em>Iänkaikkinen Jumala, met kiitämä sinua siittä ette met olema saahneet ottaa vasthaan armon leivän ja siunauksen maljan. Anna meän ellää Kristuksen ylösnousemuksen voimassa, meän lähimäisile iloksi, sinun pyhäle nimele kunniaksi ja ylistykseksi. Ammen. </p>
    <p xml:lang="fkv"><em type="bold">ylheinen 2 </em>Kristus, met kiitämä sinua sanomattoman suuresta lahjasta. Sie tulit vastaukseksi meän rukkoukselle, leiväksi meän näläle. Anna meän nyt olla sinun vastaus niile, jokka kärsivä puutetta, ja anna meän jakkaa heile meän kyllyyestä. Auta meitä kuulemhaan net huuot, jokka sie olet kuulu, käsittämhään se hätä jonka sie olet käsittänny, ja palvelemhaan ihmiskuntaa niinku sie olet palvelu. Valase meile pöytästi salasuus, joka oon yks leipä ja yksi ihmiskunta. Ammen. </p>
    <p xml:lang="fkv"><em type="bold">ylheinen 3 </em>Met kiitämä sinua Jeesus, joka olet tullu meän tykö ja antanu ittesti meile. Met olema ottanheet sinut vasthaan ja sie olet meän ommaa syäntä likempännä. Nyt met rukkoilemma: Jää meihin, niin ette met aina saatama olla sinun kans ja tulla sinun kaltaseksi. Ammen. </p>
    <p xml:lang="ron">45ateria</p>
    <p xml:lang="koi">46</p>
    <p xml:lang="fin">LÄHÄTYS (Valinanvaranen järjestys mumentissa)</p>
    <p xml:lang="fkv">* Virsi/Ylistysvirsi  (Benedicamus)     Saatethaan jättää poijes paaston</p>
    <p xml:lang="fin">aikana. Musikki, sarja A–B,  katto piilaaka.</p>
    <p xml:lang="fin">(p/j:  Kiittäkää ja ylistäkkää Herraa. s: Herran olkhoon kiitos, ylistys. Hallelyyja, hallelyyja, hallelyyja.)</p>
    <p xml:lang="fkv">*Siunaus    Ristinmerkin saattaa tehä. Kolmin</p>
    <p xml:lang="fkv">kertanen ammen saatethaan laulaa musikilla, sarja A–B, katto piilaaka.</p>
    <p xml:lang="fin">Pappi saattaa sanoa: Ottakaa vasthaan Jumalan/Herran siunaus:</p>
    <p xml:lang="fin">p: Herra siunakhoon teitä ja varjelkhoon teitä Herra valaskhoon kasuvensa teile ja olkhoon teile armolinen. Herra kääntäkhöön kasuvensa teän puohleen ja antakhoon teile rauhan. (Jumalan) Isän ja Pojan (+) ja Pyhän Hengen nimessä. s: Ammen, (ammen, ammen).</p>
    <p xml:lang="fin"><em type="italic">elikkä</em> </p>
    <p xml:lang="fin">p: Herra siunaa ja suojelee teitä. Herra valasee kasuvensta teile ja osottaa teile armoa. Herra kääntää kasuvensa teän puohleen ja antaa teile rauhan. (Jumalan) Isän ja Pojan (+) ja Pyhän Hengen nimessä. s: Ammen, (ammen, ammen).</p>
    <p xml:lang="fin"><em type="italic">elikkä</em> </p>
    <p xml:lang="fin">Kirkonmenojen johtaja saattaa sanoa: Otama vasthaan Jumalan/Herran siunauksen:</p>
    <p xml:lang="fin">47lähätys j/s:  Herra siunakhoon meitä ja varjelkhoon meitä Herra valaskhoon kasuvensa meile ja olkhoon meile armolinen. Herra kääntäkhöön kasuvensa meän puohleen ja antakhoon meile rauhan. (Jumalan) Isän ja Pojan (+) ja Pyhän Hengen nimessä. f: Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">j/s:  Herra siunaa ja suojelee meitä. Herra valasee kasuvensta meile ja osottaa meile armoa. Herra kääntää kasuvensa meän puohleen ja antaa meile rauhan. (Jumalan) Isän ja Pojan (+) ja Pyhän Hengen nimessä. s: Ammen</p>
    <p xml:lang="fin"><em type="italic">Lähättämissanat </em>Lähettämissanat tässä elikkä </p>
    <p xml:lang="fin">viimisennä kirkonmenoissa. Vapaehtonen mumentti ehotetuila elikkä muila sanoila. Lähtettämissanat saattava (Siunauksen jälkhiin) olla lyhy tervehtys, elikkä pitempi joka kehittää lähettämisen teemaa (pantu viimiseksi).</p>
    <p xml:lang="fin">p/j:  Lähemä nyt näistä kirkonmenoista, Jumalaa kunnioittaen ja ihmisiä palvellen. (s:)  Jumala lähättää meät jakahmaan leipää ja rauhaa (mailmassa).</p>
    <p xml:lang="fin"><em type="italic">elikkä</em> </p>
    <p xml:lang="fin">p/j:  Lähemä rauhassa, s: meän Herran Jeesuksen Kristuksen nimessä.</p>
    <p xml:lang="fin"><em type="italic">elikkä</em> </p>
    <p xml:lang="fin">p/j:  Menkää rauhassa (s:)  ja palvelemma Herraa ilola.</p>
    <p xml:lang="fkv">48lähätys</p>
    <p xml:lang="fkv"><em type="italic">Virsi ja/ elikkä Loppumusikki </em>(Postludium)Vapaehtonen mumentti. Loppuvirsi </p>
    <p xml:lang="fkv">saatethaan veisata, jos virttä ei ole veisattu Lähettämisen Ylistysvirren kohala.</p>
    <p xml:lang="fkv">49lähätys</p>
    <p xml:lang="fin">50 kirkoliset  toimitukset</p>
    <p xml:lang="est">51 kaste</p>
    <p xml:lang="smj">Neuvoja</p>
    <p xml:lang="fin">Kaste toimitethaan Jumalan, kolmiyhtheisen, nimessä ja puhthaassa veessä. Kaste saatethaan toimittaa vettä valamalla päähän elikkä upottamalla ja se oon toistumaton tapahtuma. Kaste oon osa seurakunnan kirkonmenoelämästä, joko kastekirkonmenoissa elikkä Kirkonmenojen osana. Kastheen järjestys kirkonmenoissa, katto siv. 67. Kaste ja  vihkminen saatethaan toimittaa samassa kirkonmenoissa, katto siv. 80.  Kastekirkonmenoja johtaa se, jolla oon viralinen oikheus toimittaa  tehtäviä Ruottin kirkon pappina. Kaste toimitethaan tavalisesti kirkossa elikkä kappelissa. Se oon ilmasu siittä, ette kaste oon kirkkoaperustava sakramäntti, joka toimitethaan seurakunnan keskelä. Muut kastepaikat oon kans maholisia, niinku koti elikkä joku muu paikka. Jos maholista kirkkoväärti elikkä kirkonmenojenväärti saattaa olla myötä kastekirkonmenoissa. Monien kastekirkonmenojen rukkousten ja tekstinlukemisten johtajinna ja lukijoina saattava olla vaikka vanhemmat, kastekantitaatti elikkä kummi. Jos seurakunnala oon pääsiäiskynttilä se saattaa olla sytytettynä kastekirkonmenojen aikana ja kastekynttilän saattaa sytyttää pääsiäiskynttilästä. Kastepuhe kuuluu kastekirkonmenhoin, jos se pastoraalisesti oon  sopivaa. Kastepuhheen paikan voi valita itte mutta tässä ehotethaan, ette se piettäs joko Raamatunlukemisen elikkä Kastetapahtuman ja  Tervetulon  jälkhiin. Lastenkastheessa luethaan johantosanat Raamatusta (Mark 10:13-16). Nuorten- ja raahvaittenkastheessa johantosanat saatethaan lukea Raamatusta (Mark 10:13-16 elikkä Lyyk 4:16-20). Kiitosrukkous nuorten- ja raahvaittenkastheessa saatethaan poistaa elikkä korvata jollaki muula rukkouksella. Jos kaste toimitethaan kriisitilantheessa kastekantitaatti valethaan veelä kolme kertaa ja se, joka johtaa kastetta sannoo: ”Mie kastan sinut (Jumalan:) Isän, Pojan ja pyhän Hengen nimessä.” Erityinen Kiitosrukkous saattaa olla osa kriisitilantheen kastheesta (katto siv. 57) ja korvata Selityssanat. Herran rukkous ja Siunaus saattava seurata kastetapahtumaa. Kriisitilantheen kastheen saattaa kastettu maalikko toimittaa. Jos maholista oon hyvä jos kastheen viehraitamiehiä oon paikan päälä.</p>
    <p xml:lang="fkv">52kaste Kastheentoimittaja ilmottaa maholisiman hopusti sen seurakunnan kirkkoherrale, jossa kastettu oon kirjoila, ette kaste oon toimitettu. Kummia saatethaan yhistää kastekantitaathiin kastetilasuuen yhtheyessä. Kummi häätyy olla kastettu. Kummiuen merkitys oon olla tukena kastekantitaatile sen myötä ko hään kasuaa ja kypsyy ihmisennä ja kristittynnä. Kastheen eelä oon kastekeskustelu ko se joka kastethaan ja/elikkä sen omhaiset saattaa/saattava valmistautua kastheele. Kaste ja opetus kuuluva yhtheen. Järjestys saattaa vaihtela. Niile, jokka kastethaan lapsukaisina, tarjothaan jälemiten opetusta kastheenseuranassa. Kasteopetuksen häätyy antaa aina ennen nuorten ja raahvaitten kastetta. Se, joka saapi kasteopetuksen samana vuona ko se täyttää 16 vuotta elikkä sen jälkhiin kirjathaan konfirmeeratuksi.</p>
    <p xml:lang="nob">53kaste kastekirkonmenot</p>
    <p xml:lang="fin">KellonsoittoSaatto saattaa olla kellonsoittojen</p>
    <p xml:lang="fin">aikana elikkä alkumusikin aikana.</p>
    <p xml:lang="fkv"><em type="italic">Musikki</em> </p>
    <p xml:lang="fin">KokkointumssanatFasta mumentti Jumalan, kolmiyht</p>
    <p xml:lang="fkv">heisen, nimessä ja ehotetuila elikkä muila kokkointumissanoila. Kokkointumissanat saattava olla tässä elikkä virren jälkhiin.</p>
    <p xml:lang="fin">p: (Jumalan:) Isän ja Pojan ja pyhän Hengen nimessä.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Jumalan, kolmiyhtheisen nimessä. p: Oon juhla ja ilo (taihvaassa ja maan päälä). met saama viettää kastekirkonmenoja ko Jumala antaa kastheen lahjan <em type="italic">hälle/heile, joka/jokka</em> tänäpäivänä kastethaan. </p>
    <p xml:lang="fkv">Virsi</p>
    <p xml:lang="est">54kaste</p>
    <p xml:lang="kal">Raamatunluku</p>
    <p xml:lang="fkv">Pappi/Johtaja sannoo:Raamatunlukemista (Mark 10)</p>
    <p xml:lang="fkv">lastenkastheessa, saatethaan kansa lukea ko kastethaan nuoria ja raahvaita.</p>
    <p xml:lang="fin">Kuuntelemma Jeesuksen sanoja lapsista uskon esikuvina.</p>
    <p xml:lang="fin">p/j:  Jeesuksen tykö tuothiin lapsia, ette hään niihin koskis. Opetuslapset moitit tuojia, mutta ko Jeesus sen havatti niin se pahentu ja sano heile: ”Sallikaa lasten tulla tänne minun tykö, älkää heitä hinnertäkkö. Heänlaisile Jumalan valtakunta kuuluu.” Sen oon varma: joka ei ota vasthaan Jumalan valtakuntaa niinku lapsi, ei se sinne pääse.” Se otti lapset sylhiin, pani käet niitten pääle ja siunasi net <em type="italic">(Mark 10:13-16)</em>. </p>
    <p xml:lang="fin"><em type="italic">elikkä </em></p>
    <p xml:lang="fkv">Pappi/Johtaja saattaa sanoa:Vapaehtonen lukeminen ko</p>
    <p xml:lang="fin">kastethaan nuoria ja raahvaita.</p>
    <p xml:lang="fin">Kuuntelemma Jeesuksen sanoja vaphauttamisesta ja armosta:</p>
    <p xml:lang="fkv">p/j:  Jeesus tuli Naasarethiin, missä se oli kasunu, ja sapattinna se meni syynakuukhaan, niinku se pruukasi. Se nousi lukheen ja sille annethiin profetta Jesaijan kirja. Ko se sen aukasi se havatti sen kohan missä oon kirjotettu: Herran henki oon minun yllä, ko se oon minut voielu viehmään ilosanomaa köyhile. Se oon lähättänny minut julisthaan vaphautta fangituile ja näköä sokoile, anthaan alaspainetuile vaphautta ja julisthaan armon vuotta Herralta. <em type="italic">Lyyk 4:16-20</em> </p>
    <p xml:lang="fkv">Rukkous Mumenthiin Rukkous kuuluu</p>
    <p xml:lang="fin">nimikysyntä, kiitosrukkous ja vaphauttamisrukkous.</p>
    <p xml:lang="fin">55kaste Pappi saattaa sanoa: Met rukkoilemma tämän lapsen /lasten puolesta jonka/joitten nimet met nyt mainittemma.</p>
    <p xml:lang="fkv">p: Minkäs nimen tet oletta antanheet teän lapsele/ Mikäs sinun nimi oon?</p>
    <p xml:lang="fin">Vanhin elikkä kastekantitaatti vastaa:</p>
    <p xml:lang="kal">NN.</p>
    <p xml:lang="fin">Kiitosrukkousta seuraavilla sanoila elikkä muila sanoila saattaa vanhin elikkä muu omhainen johtaa. Kiitosrukkous enimäksheen ko lasta kastethaan.</p>
    <p xml:lang="fkv">p/j:  Jumala, (met olema täälä elämän ihmeen eessä). Met kiitämä sinua NN:stä, lahjasta, jonka meile annat och luottamuksesta, jota meile osotat. Anna meile hellyyttä, vahvuuttaa ja rauhalisuutta. Auta meitä anthaan sinun rakhautta etheenpäin NN:le/<em type="italic">hälle/heile, josta/joista</em> meile oon annettu vastuu. Jeesuksen nimessä. Ammen. </p>
    <p xml:lang="fin"><em type="italic">elikkä</em> </p>
    <p xml:lang="fkv">p/j:  Jumala, met kiitämä sinua NN:stä ja siittä, ette sie kannat <em type="italic">häntä/heitä</em> sinun rakhauessa. Kiitos lahjasta ja luottamuksesta, jonka olema saahneet ja siittä elämästä jonka met saama jakkaa toisten kans. Jeesuksen nimessä. Ammen. </p>
    <p xml:lang="fkv"><em type="italic">elikkä</em>Rukkous kriisitilantheessa. Saattaa </p>
    <p xml:lang="fin">korvata selityssanat ennen raamatunlukemista (Matt 28:1820).</p>
    <p xml:lang="est">56kaste</p>
    <p xml:lang="fkv">p/j:  Laupias Jumala, sie olet meän kans elämässä ja kuolemassa. Met kiitämä ja rukkoilemma sinua NN:n puolesta. Sulje <em type="italic">hänet/heät</em> sinun rakhautheen. Kiitos, ette met kastheessa yhymä Jeesuksheen Kristuksheen. Ammen. </p>
    <p xml:lang="fin">Vaphauttamisrukkous seuraa kiitosrukkousta:</p>
    <p xml:lang="fin">Pappi, vanhemmat, omhaiset, kummit ja muut sattava panna käet lapsen pään pääle vaphauttamisrukkouksen aikana.</p>
    <p xml:lang="fin">p: Jumala, sie, joka yksin pelastat kaikesta pahasta, vaphauta NN pimeän vallasta, varjele häntä sinun valossa nyt ja aina. Ota vasthaan ristinmerkki ((+)othaan (+) suuhun (+) ja syähmeen). Jeesus Kristus kuttuu sinut opetuslapseksheen.</p>
    <p xml:lang="fin"><em type="italic">elikkä </em></p>
    <p xml:lang="fin">p: Jumala, joka vaphautat pimeästä ja rikkinhäisyyestä, varjele NN sinun rakhauessa nyt ja aina.</p>
    <p xml:lang="fin">Ota vasthaan ristinmerkki ((+)othaasti (+) suuhusti (+) ja syähmeesti). Jeesus Kristus kuttuu sinut opetuslapseksheen.</p>
    <p xml:lang="fkv"><em type="italic">Virsi/Musikki</em> </p>
    <p xml:lang="fin">Selityssanat ja RaamatunlukuSelityssanat ja raamatunlukemi</p>
    <p xml:lang="fkv">nen (Matt 28) oon fasta mumentti kastekirkonmenoissa.</p>
    <p xml:lang="fin">Ennen raamatunlukemista (Matt 28:18–20 ) sanothaan joku näistä kastheen selityssanoista</p>
    <p xml:lang="fin">57kaste p: Kaste oon lahja Jumalalta, luppaus elämästä joka ei koskhaan kuole. Kaste oon ilon kaltio, kirkon yhtheytheen kuulumisen portti. Jeesus Kristus, joka pelastaa pahasta ja pyhä Henki, joka antaa voimaa oon aina <em type="italic">sen/niitten</em> myötä, <em type="italic">joka/jokka</em> kastethaan. </p>
    <p xml:lang="fin"><em type="italic">elikkä</em> </p>
    <p xml:lang="fin">p: Jumala kantaa huolta kaikista ihmisistä ja koko luomakunnasta. Kastheessa met yhymä Jeesuksheen Kristuksheen, joka tullee meitä armoshaan vasthaan. Kastettuina kuuluma kirkhoon. Meät kuttuthaan palvelheen meän lähimäistä ja tekheen Jumalan valtakuntaa näkyväksi mailmassa.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Meät kastethaan Jeesuksen Kristuksen yhtheytheen, kaikitten yhtheytheen kaikkina aikoina ja kaikkialla mailmassa jokka halvava seurata häntä elämässä ja kuolemassa, ylösnousemuksen toivossa. Kastheessa ei tehä eroa ihmisten välilä. Kukhaan ei ennää ole suuriin eikä pieniin, ensimäinen eikä viiminen: kaikin oon yhtä Jeesuksessa Kristuksessa.</p>
    <p xml:lang="fkv">Pappi/Johtaja sannoo:</p>
    <p xml:lang="fkv">Met kastama siksi ko Jeesus sano:</p>
    <p xml:lang="fin">p/j:  Mulle oon annettu kaikki valta taihvaassa ja maan päälä. Menkää siksi ja tehkää kaikki kansat opetuslapsiksi: Kastakaa heät Isän ja Pojan ja pyhän Hengen nimessä ja opettakkaa heitä pithään kaikki net käskyt, jokka mie olen teile antanu. Ja mie olen teän kans kaikkina päivinä aikojen lophuun asti.<em type="italic"> Matt 28:18–20</em> </p>
    <p xml:lang="fkv">58kaste Lissää raamatunlukemista saattaa olla, niinku yks elikkä usea seuraavista elikkä muita raamatuntekstiä, ja saatethaan alkaa näin.</p>
    <p xml:lang="fin">p/j:  Met kuuntelemma Raamatun sanoja…</p>
    <p xml:lang="fkv">Sie kuoit minut äitinkohtussa. Mie kiitän sinua mahtavista ihmeistä, Ihmeelistä oon kaikki mitä sie tehet. Sie tunsit minut aivan kokohnaans, minun ruumis ei ollu sulta piilossa, ko minut kätkössä tehthiin, ko minut palmikoithiin maan syvvyyessä. Sie näit minut ennen ko mie synnyin, sinun kirjhaan net olit jo merkityt, net päivät, jokka olit jo tehty ennen ko yksikhään niistä oli koittanu. <em type="italic">Ps 139:13–16</em> </p>
    <p xml:lang="fkv">Nyt sannoo Herra, hään, joka sinut oon luonu, Jaakoppi, hään, joka sinut oon tehny, Iisraeeli: Älä pölkää, mie olen sinut ostanu vaphaaksi, mie olen sulle sinun nimesti antanu, sie olet minun. Ko sie kuljet vetten läpi mie olen sinun kans, vesimassat ei sinua hukuta. Ko sie kuljet tulen läpi se ei sinua kärvenä, liekit ei sinua polta.  Mie olen Herra, sinun Jumala, Iisraeelin Pyhä oon se, joka sinut pelastaa. <em type="italic">Jes 43:1–3</em> </p>
    <p xml:lang="fkv">Ja siihen aikhaan Jeesus tuli Kalilehaan Naasaretistä ja Juhanes kasto sen Jurtaanissa. Ko se nousi veestä Se havatti taihvaan jakkautuvan ja Hengen laskevan alas hänen yli kyyhkyn muo’ossa. Ja taihvaasta kuulu ääni: ”Tämä oon minun rakas poika, sie olet minun valittu.” <em type="italic">Mark 1:9–11</em> </p>
    <p xml:lang="fin">”Kääntykää ja antakaa kastaa ittenne Jeesuksen Kristuksen nimessä, niin ette saatta teän synnit antheeksi. Niin tet saatta pyhän Hengen lahjana.” <em type="italic">Ap 2:38</em> </p>
    <p xml:lang="fkv">Yks Herran enkeli sano Filippoksele: ”Mene nyt keskipäivän aikhoin tiele, joka mennee Jerusalemmistä Kaashaan. Se oon autionna.” Se meni varsin. Silloin sieltä tuli yks etiooppialainen, joka oli mahtava hovisalu Kantakheen, etiooppialaisen trotninkin tykönä, ja hään vastasi koko tämän rahakamarista. Se oli menny Jerusalemhiin kumarthaan Jumalaa ja oli nyt kotimatkala ja istu vaunussa ja luki profetta Jesaijaa. Henki sano Filippoksele: ”Mene</p>
    <p xml:lang="fkv">59kaste vaunun viehreen ja pysy siinä.” Filippos meni kierästi siihen ja ko hään kuuli miehen lukevan profetta Jesaijaa hään kysy: ”Käsitätkös sie mitä sie luet?” ”Milläs mie sen saattasin tehä jos ei kukhaan minua ohjaa?” mies vastasi. Ja se tahto Filipposta asthuun ylös ja isthuun sen viehreen.   Filippos istu sen tykö ja otti sitte puhheeksi, ja siittä raamatunkohasta jota salu luki hään julisti sanomaa Jeesuksesta tälle. Ko net siinä jatkoit matkaa net tulit paikhaan, jossa oli vettä ja silloin hovimies sano: ”Tässä oon vettä. Mikäs estäs minua tulla kastetuksi?” Se käski seisottaa vaunun ja molemat astuit vetheen ja Filippos kasto sen. Ko net nousit veestä Herran henki vei Filippoksen poijes, eikä hovimies ennää häntä nähny; se jatko matkaa, täynä iloa. <em type="italic">Ap 8:26–31, 35–39</em> </p>
    <p xml:lang="fkv">Kastheen kautta met olema kuohleet ja hauatut Kristuksen kans ellääkshemme uutta elämää, niinku Kristus herätethiin kuohleista Isän kunnian kautta. Met ko olema yhtynheet hänheen kuolemalla niinku hään niin met kans yhymä hänheen nousemalla ylös niinku hään. <em type="italic">Room 6:4–5</em> </p>
    <p xml:lang="fkv">Niinku ruumis oon yks ja siinä oon monta ossaa ja kaikki nämät ruuhmiinosat perustavva yhen ruuhmiin, niin oon kans Kristuken taphauksessa. Meät oon kastettu yhessä ja samassa  Hengessä kuulumhaan yhtheen ja samhaan ruuhmisheen, sama olema ko juutalaisia vain kreikkalaisia, orjia elikkä vaphaita, kaikin met olema saahneet yhen ja saman Hengen juotavaksi. <em type="italic">1 Kor 12:12–13</em> </p>
    <p xml:lang="fkv">Joka oon Kristuksessa oon, nähkääs uusi luomakunta, vanhaa oon mennyttä, jotaki uutta oon tullu.<em type="italic"> 2 Kor 5:17</em> </p>
    <p xml:lang="fkv">Jos teät oon Kristuksheen kastettu tet oletta vaatitetut Kristuksheen. Nyt ei kukhaan ennää ole juutalainen eikä kreikkalainen, orja elikkä vapa, mies elikkä vaimo. Tet oletta kaikin yhtä Kristuksessa Jeesuksessa. <em type="italic">Kal 3:27–28</em> </p>
    <p xml:lang="fkv">Ko Jumalan, meän vapahtajan, hyvvyys ja rakhaus ihmishiin tuli ilmi hään pelasti meät – ei siksi, ette met olisimma tehneet oikeamielisiä tekoja mutta siksi ko hään oon laupias – ja sen hään teki pesemisellä, joka synnyttää uuesthaan ja uuistaa pyhän Hengen kautta. <em type="italic">Tiit 3:4–5</em> </p>
    <p xml:lang="est">60kaste</p>
    <p xml:lang="fkv">KastepuheKastepuhe oon fasta mumentti,</p>
    <p xml:lang="fkv">ja ehotethaan sen piettävän tässä elikkä kastetapahtuman ja  tervetulon jälkhiin.</p>
    <p xml:lang="fkv"><em type="italic">Virsi/Musikki </em></p>
    <p xml:lang="est">*Uskontunnustus</p>
    <p xml:lang="fin">Uskontunnustus saatta alkaa sanoila: p/j:  Tunnustakaama/Yhymä kirkon tunnustuksheen (merkkinä meän yhtheyestä Kristuksen maanäärisheen kirkhoon)</p>
    <p xml:lang="fkv">s: Met uskoma Jumahlaan, Ishään, Kaikkivaltihaasheen, taihvaan ja maan Luohjaan,</p>
    <p xml:lang="fin">Ja Jeesuksheen Kristuksheen Jumalan ainuhaan Poikhaan, meän Herhaan. Joka sikisi Pyhästä Hengestä, synty neitsy Mariasta, kärsi Ponttiys Pilattyksen aikana, risthiinnaulithiin, kuoli ja hauathiin, astu alas tuonelhaan, nousi kolmantenna päivänä kuohleista, astu ylös taihvaishiin, istuu Jumalan, Isän, Kaikkivaltihaan oikealla puolela, ja oon sieltä tuleva tuomitheen eläviä ja kuohleita.</p>
    <p xml:lang="fin">Ja Pyhhään Henkheen, Pyhän yhtheisen seurakunnan, Pyhhäin yhtheyen, syntien antheeksiantamisen, ruuhmiin ylösnousemisen ja iänkaikkisen elämän.</p>
    <p xml:lang="fin">Pappi saattaa jatkaa joilaki seuraavilla eri vaihtoehoila elikkä vastaavanlaisila sanoila.</p>
    <p xml:lang="fkv">61kaste p: Halvattakos tet, ette teän lapsi kastethaan/Halvatkos sie tulla kastetuksi/ tähhään uskhoon ja olla osa Kristuksen (mailmanlaajasta) kirkosta?</p>
    <p xml:lang="fin">Vanhemmat elikkä kastekantitaatti vastaa:</p>
    <p xml:lang="smn">Joo.</p>
    <p xml:lang="fin"><em type="italic">elikkä</em> </p>
    <p xml:lang="fkv">p: Tämä oon se usko, johonka meät kastethaan (Kristuksen mailmanlaajassa kirkossa). Siinä met saama ellää ja kuola ja nousta iänkaikkisheen elähmään.</p>
    <p xml:lang="fin">*Kasterukkous Vettä kaaethaan kastemalhjaan, jos</p>
    <p xml:lang="fkv">tätä ei vielä ole tehty.</p>
    <p xml:lang="fin">p: Rukkoilemma</p>
    <p xml:lang="fkv">p: Jumala, sie tulet meän tykö Jeesuksessa Kristuksessa. Met kiitämä sinua siittä, ette NN saapi ottaa vasthaan kastheen lahjan vaphautheen ja elähmään, vaelthaan Jeesuksen Kristuksen kans uskossa, ja kasuta hänen kaltasuutheen. Tule sanasti ja Henkesti kans, ja tehe tämä vesi armon kaltioksi. Ammen.</p>
    <p xml:lang="fin"><em type="italic">elikkä</em> </p>
    <p xml:lang="fkv">p: (Oi) Jumala, met kiitämä sinua siittä, ette sie kastheen kaltiossa annat veen virrata niin, ette se antaa elämää mailmale. Kiitos ko tulet sanasti ja Henkesti kans <em type="italic">hänen tykö/niitten tykö, joka/jokka</em> nyt kastethaan. </p>
    <p xml:lang="fin"><em type="italic">elikkä</em> </p>
    <p xml:lang="fin">p: Jumala, kiitos luppauksesta yhistää meät sinun, toisten ja koko luomakunnan kans</p>
    <p xml:lang="est">62kaste</p>
    <p xml:lang="fkv">ja ette kastheen vesi antaa meile ossaa Poikasti elämästä, kuolemasta ja ylösnousemuksesta. Kiitos siittä, ette annat valon ja toivon johtaa meitä. Tule pyhän Henkesti kans <em type="italic">hänen tykö, heän tykö, joka/jokka </em>kastethaan. Ammen. </p>
    <p xml:lang="fin">*Kastetapahtuma Vettä valethaan kolmesti kaste</p>
    <p xml:lang="fkv">kantitaatin päähän. Sen jälkhiin pappi pannee käen kastekantitaatin pään pääle ja jatkaa rukkoilemalla Henkeä.</p>
    <p xml:lang="fin">p: NN, mie kastan sinut (Jumalan:) Isän ja Pojan ja pyhän Hengen nimessä.</p>
    <p xml:lang="fin">Elämän Jumala, täytä NN sinun pyhälä Hengelästi ja auta häntä päivä päivältä ellää kastheeshaan.</p>
    <p xml:lang="krl">Tervetuloa</p>
    <p xml:lang="fin">(ja kastekynttilän luovuttaminen) Tervetuloa ehotetuila elikkä muila sanoila.</p>
    <p xml:lang="fkv">p/j:  NN. Met lausuma tervetuloa <em type="italic">sulle/teile</em> Kristuksen kirkhoon/…seurakunnassa joka oon osa kirkosta mailmassa. Met otama sinut/teät vasthaan rakhauella ja ootuksella. </p>
    <p xml:lang="fin">Vanhemmille ja/elikkä huoltajille (ja kummile):</p>
    <p xml:lang="fkv">(Se oon seurakunnan ja teän tehtävä vanhempinna ja kummina osottaa huolenpitoa ja rukkoila <em type="italic">hänen/heän </em>puolesta.) </p>
    <p xml:lang="fin">63kaste Kastekynttilä saatethaan sytyttää. Seuraavat elikkä vastaavat sanat saatethaan sanoa:</p>
    <p xml:lang="fkv">Ota/ottakaa vasthaan <em type="italic">tämä/nämät</em> kynttilä/t/, <em type="italic">se/net </em>oon muistutus Jeesuksesta, joka sano: Mie olen mailman valo. Joka minua seuraa ei vaela pimeässä ko sillä oon elämän valo. </p>
    <p xml:lang="fkv">KastepuheKastepuhe oon fasta mumentti ja</p>
    <p xml:lang="fkv">ehotethaan, ette se piethään tässä elikkä raamatunlukemisen jälkhiin (ennen uskontunnustusta)</p>
    <p xml:lang="fin">EsirukkousEhotetulla elikkä muula</p>
    <p xml:lang="fin">esirukkouksella.</p>
    <p xml:lang="fin">Rukkoilemma</p>
    <p xml:lang="fkv">p/j:  Jumala, taihvaan ja maan luoja, sie annat elämän ja Hengen. Met rukkoilemma sinua <em type="italic">NN/niitten</em> puolesta jokka sie olet kastheessa ottanu vasthaan. Varjele <em type="italic">häntä/heitä</em> Hengelästi menemästä eksykshiin vaaralisessa mailmassa. Anna <em type="italic">hänen/heän</em> yhä enämpi havata kuka sie olet. Varjele <em type="italic">häntä/heitä</em> elämässä ja kuolemassa ja ikusuuessa. Auta meitä ilossa ja luottamuksessa anthaan <em type="italic">hälle/heile</em> turvaa ja lähesyyttä. Jeesuksen nimessä. Ammen. </p>
    <p xml:lang="fin"><em type="italic">elikkä</em> </p>
    <p xml:lang="fkv">p/j:   lämän Jumala, met kokoamma kaikki hyvät aatokset, kaiken mitä toivoma NN:le, ja met rukkoilemma: Anna <em type="italic">hänen/heän </em>ellää uskossa ja kasuta turvassa ja yhtheenkuuluvuuessa. Anna <em type="italic">hälle/heile</em> toivoa ja rohkheutta ko elämä oon hankalaa, </p>
    <p xml:lang="est">64kaste</p>
    <p xml:lang="fkv">suljettuina seurakunnan esirukkoukshiin. Osota <em type="italic">hälle/heile</em> ette <em type="italic">hään/het</em> oon rakastettu/rakastettuja, ja ette sie häntä/heitä kannat elämän läpi. Anna <em type="italic">hälle/heile</em> voimaa nousta toista puolusthaan ja armon tuntea, ette <em type="italic">hään/het</em> oon <em type="italic">kannettu/kannettuja</em>. Jeesuksen nimessä. Ammen. </p>
    <p xml:lang="fin"><em type="italic">elikkä</em> </p>
    <p xml:lang="fin">p/j:   Jumala, met rukkoilemma NN:n puolesta ko hään nyt oon kastettu. Osota hälle sinun lähesyyttä ja salli hänen olla sinun rauhan välikappale. Auta häntä nouthaan voimaa kirkon yhtheyestä ja tekheen sinun valtakuntasti näkyväksi mailmassa. Suo meän kaikkien ellää yhessä meän kastheessa ja kasuta uskossa, toivossa ja rakhauessa. Jeesuksen nimessä. Ammen.</p>
    <p xml:lang="fin">Herran rukkous</p>
    <p xml:lang="fin">Pappi elikkä johtaja saattaa sanoa:</p>
    <p xml:lang="fin">Rukkoilemma Herran rukkouksen.</p>
    <p xml:lang="fkv">s: Isä meitän joka olet taihvaissa. Pyhitetty olkhoon sinun nimesti. Tulkhoon sinun valtakuntasti. Tapahtukhoon sinun tahtosti niin taihvaassa ko maan päälä. Anna meile tänä päivänä meän jokapäivänen leipä. Ja anna meile antheeksi meän synti, niinku metki annama antheeksi niile jokka oon meitä vasthaan tehneet väärin. Äläkä joha meitä kiusaukshiin, mutta pelasta meät pahasta. Sinun oon valtakunta.</p>
    <p xml:lang="est">65kaste</p>
    <p xml:lang="fin">voima ja kunnia  iänkaikkisesti. Ammen.</p>
    <p xml:lang="fin">*Herran siunaus</p>
    <p xml:lang="fkv">Pappi saattaa sanoa:</p>
    <p xml:lang="fin">Ottakaa vasthaan Herran siunaus:</p>
    <p xml:lang="fin">p: Herra siunatkhoon teitä ja varjelkhoon teitä. Herra valaskhoon kasuvensa teile ja olkhoon teile armolinen. Herra kääntäkhöön kasuvensa teän puohleen ja antakhoon teile rauhan. Isän ja Pojan + ja Pyhän Hengen nimessä. s:  Ammen</p>
    <p xml:lang="fin"><em type="italic">elikkä</em> </p>
    <p xml:lang="fin">p: Herra siunaa ja suojelee teitä. Herra valasee kasuvensta teile ja osottaa teile armoa. Herra kääntää kasuvensa teän puohleen ja antaa teile rauhan. (Jumalan) Isän ja Pojan (+) ja Pyhän Hengen nimessä. s:  Ammen</p>
    <p xml:lang="fkv">Virsi</p>
    <p xml:lang="fin"><em type="italic">Lähätyssanat</em>Vapaehtonen mumentti ehotetuila </p>
    <p xml:lang="fin">tai muila lähetyssanoila.</p>
    <p xml:lang="fin">p/j:  Menemä rauhassa, (s): meän Herramme Jeesuksen Kristuksen nimessä.</p>
    <p xml:lang="fin"><em type="italic">elikkä</em> </p>
    <p xml:lang="fin">p/j:  Menkää rauhassa, (s:) ja palvelkaa Jumalaa/Herraa ilola.</p>
    <p xml:lang="fin"><em type="italic">elikkä</em> </p>
    <p xml:lang="fin">66kaste p/j:  Kastheen Jumala oon meän kans kaikkina päivinä. s: Eläkäämme luottamuksessa ja ootuksessa. p: Kastheen Jumala siunaa meitä. s: Suo meän tulla siunaukseksi. p: Kastheen Jumala rakastaa meitä. s: vaeltakamme rakhauessa.</p>
    <p xml:lang="fkv"><em type="italic">Musikki</em> </p>
    <p xml:lang="fin">Kaste kirkonmenoissa</p>
    <p xml:lang="fin">Kirkonmenoissa kastheen saattaa toimittaa kirkonmenojen alussa elikkä Sanan kirkonmenojen jälkhiin seuraavien vaihtoehtosten järjestysten mukhaan:</p>
    <p xml:lang="fin">1. Kastekirkonmenojen järjestystä seurathaan Tervetuloa-kohthaan saakka (ja kastekynttilän luovutuksheen) Raamatunlukeminen  (Matt 28:18-20) kuuluu myötä. 2. Virsi 3. Kirkonmenot jatkuu Ehtooliskirkonmenojen elikkä Ehtooliskirkon/Kirkonmenojen järjestyksen mukhaan, vaikka vähemällä raamatunlukemisella. Esirukkouksheen liitethään rukkous äskenkastettujen (ja heän perheitten) puolesta.</p>
    <p xml:lang="fin"><em type="italic">elikkä</em> </p>
    <p xml:lang="fin">1. Ehtooliskirkonmenojen elikkä Ehtooliskirkon/Kirkonmenojen järjsetystä seurathaan Saarna-kohthaan saakka. 2.  Virsi 3.  Kastekirkonmenojen järjestystä seurathaan Tervetuloa-kohthaan saakka (ja kastekynttilän luovutuksheen) Raamatunlukeminen  (Matt 28:18-20) kuuluu myötä. 4.  Virsi 5.  Kirkonmenot jatkuu Esirukkous-kohasta Ehtooliskirkonmenojen elikkä Ehtooliskirkon/Kirkonmenojen järjestyksen mukhaan.  Esirukkouksheen liitethään rukkous äskenkastettujen (ja heän perheitten) puolesta.</p>
    <p xml:lang="fin">67kaste vihkiminen</p>
    <p xml:lang="smj">Neuvoja</p>
    <p xml:lang="fkv">Vihkimisen kautta kaks ihmistä yhistyy  avioliithoon. Net luppaava jakkaa elämän ilot ja murheet elinikäsessä uskolisuuessa. Avioliitto ja pere oon yks perustaa luova yhessäelämisen muoto yhtheiskunnassa. Jokka solmiva avioliiton häätyvä olla samanaikasesti paikan päälä ja yksitellen itte vastata vihkimistoimittajan asettamhaan kysymyksheen, ette het suostuva avioliithoon. Vihkimistoimittaja ilmottaa heät sen jälkhiin puolisoiksi. Vihkimiskirkonmenoissa morsiuspari antaa moleminpuolisesti luppaukset Jumalan ja toisten, seurakunnan elikkä paikanpäälä olevien vierasmiesten eessä. Vihkimiskirkonmenot sisältää puolisoitten julkisen suostumuksen avioliithoon, heän yhtheiset luppaukset elinikäsestä rakhauesta ja uskolisuuesta ja papin ilmotus ette avioliitto oon solmittu. Vihkimiskirkonmenoja johtaa se, jolla oon viralinen pätevyys suorittaa tehtävän Ruottin kirkossa ja jolla oon avioliitonvihkimisvirkamääräys. Vihkipuhe kuuluu aina Vihkimiskirkonmenhoin ja se ehotethaan kuuluvan Raamatunlukemisen elikkä Ilmotuksen jälkhiin elikkä sitte joko ennen siunausta elikkä jälkhiin. Kellonsoitto  saattaa olla ko morsiuspari mennee ulos kirkosta elikkä kappelista. Vihkimiskirkonmenot oon useasti kirkossa elikkä kappelissa, vaikka muutki paikat oon maholisia. Vihkimiskirkonmenoja saatethaan viettää ehtooloskirkonmenojen kans, katto siv. 79. Vihkimiskirkonmenot ja kastekirkonmenot saatethaan toimittaa samana kirkonmenoina, katto siv. 80. Avioliitto saatethaan solmia sivilivihkimisen kautta elikkä muun järjestyksen kautta. Semmosten vihkimisten jälkhiin puolisot saattava osalistua kirkon esirukkouksheen ja siunauksheen, katto siv. 81. Morsiuspari, joka oon solminu partnerisuhtheen saattaa osalistua kirkon esirukkouksheen ja siunauksheen, katto siv. 82.</p>
    <p xml:lang="fin">68vihkiminen</p>
    <p xml:lang="vep">ViHKiMiSKiRKONMENOT</p>
    <p xml:lang="fkv">Kellonsoitto Saatto pariskunnan kans saattaa</p>
    <p xml:lang="fin">olla kellonsoittojen elikkä johtantomusikin aikana.</p>
    <p xml:lang="fkv"><em type="italic">Musikki</em> Kirkonmenot saatethaan alkaa </p>
    <p xml:lang="fin">urkumusikillä elikkä muula instrymenttaali elikkä vukalimusikillä.</p>
    <p xml:lang="fin">Kokkointumissanat Fasta mumentti Jumalan, kolmi</p>
    <p xml:lang="fkv">yhtheisen, nimessä tässä elikkä alkusanoitten johanossa. Ehotetuila elikkä vastaavanlaisila sanoila.</p>
    <p xml:lang="fin">p: (Jumalan:) Isän ja Pojan ja pyhän Hengen nimessä.</p>
    <p xml:lang="fin"><em type="italic">elikkä</em> </p>
    <p xml:lang="fkv">p: Jumalan, kolmiyhtheisen, nimessä. p: Jumalan etheen olema kokkointunheet/Met olema kokkointunheet NN:n ja NN:n avioliittosolmimisheen. Met olema täälä rukkoilemassa Jumalan siunausta teile ja jakamassa teän iloa.</p>
    <p xml:lang="fkv">Virsi</p>
    <p xml:lang="fin"><em type="italic">Ylistys </em>Vapaaehtonen mumentti ehotetuila </p>
    <p xml:lang="fkv">elikkä muila sanoila.</p>
    <p xml:lang="fkv">p: Ihanat oon tekosti, rakhauen Jumala, ihanasti olet meät luonu. Sinun rakhauesta met elämä. Sinua met halvama ylistää elämästä, joka jatkuvasti uuistuu.</p>
    <p xml:lang="fin">69vihkiminen</p>
    <p xml:lang="fin">JohantosanatFasta mumentti joilaki tässä ehot</p>
    <p xml:lang="fkv">etuila johantosanoila.</p>
    <p xml:lang="fkv">p: Avioliiton tarkotus oon antaa jatkoa sille rakhauelle, joka oon Jumalasta. Avioliiton solmiminen oon sanoa <span type="quote" xml:lang="fkv">”joo”</span> toinen toisele, rakhauelle lahjana ja tehtävännä, ja se oon yhtheistä osalistumista yhtheiskunnan eistämisheen. Naimisissa eläminen oon luottamuksen ja keskinäisen kunnioittamisen osottamista niin valosinna ko pimmeinä päivinä. Se oon uskolisuuen ja huolenpion osottamista toisile, yhtheisen vasthuun ottamista koista ja lapsista ja yhtheisen tulevaisuuen yhessä kohtaamista, Jumalan armon voiman avula.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Avioliiton siunaa Jumala, Taihvaan ja maan luoja. Rakhaus oon Jumalan lahja, jonka saattaa ottaa vasthaan ja viä etheenkäsin. Teän tehtävä oon rakastaa toisia ilossa ja murheessa, Osottaa luottamusta ja keskinäistä kunnioittamista, ja yhessä vastata koista ja lapsista/teän koista ja uskolisesti olla toisten rinnala. Tet saatta noutaa voimaa rukkouksesta ja kirkonmenoista, Sanasta ja sakramäntistä. Antakaa Jumalan armon ja rauhan varjela teitä nyt ja aina.</p>
    <p xml:lang="fin"><em type="italic">elikkä</em> </p>
    <p xml:lang="fkv">p: Rakhaus oon Jumalan lahja. Tet (NN ja NN) kannatta myötä kaiken sen mitä tiättä rakhauesta, onnesta ja kivusta, valosista päivistä ja pimmeistä. Ko tet solmitta avioliiton tet näytättä, ette tet uskotta rakhautheen ja ette tet sanotta <span type="quote" xml:lang="fkv">”joo”</span> teän tahthoon kuulua yhtheen. Naimisissa eläminen oon yhtheistä osalistumista yhtheiskunnan</p>
    <p xml:lang="fin">70vihkiminen eistämisheen, Keskinäisen huolenpion osottamista (yhtheisen vasthuun kantamista koista ja perheestä (lapsista)). Tet saatta uskolisesti kulkea rinnakkain ja ottaa vasthaan Jumalan lahjan päivä päivältä. Sallikaa Jumalan kantaa teitä hänen voimala ja armola, nyt ja aina.</p>
    <p xml:lang="fin">Raamatunlukua Fasta mumentti ehotetuila elikkä</p>
    <p xml:lang="fin">toisila raamatunsanoila.</p>
    <p xml:lang="fkv">Pappi saattaa sanoa:</p>
    <p xml:lang="fin">Kuulema Raamatun sanoja rakhauen lahjasta ja vastuusta.</p>
    <p xml:lang="fin">Jeesus sano, ette Luoja alusta loi net miesihmiseksi ja vaimoihmiseksi ja vielä sano: ”Siksi mies häätyy jättää isän ja äitin ja pysyä vaimon kans, ja niistä tullee yks liha. Mitä Jumala oon yhistänny sitä ihminen ei saa mennä erothaan.” <em type="italic">Matt 19:4–6.</em> </p>
    <p xml:lang="fin">”Tehemä ihmisiä meän kuvaksi, meän kaltaseksi. Net määräävä meren kaloja, taihvaan lintuja, karjaa, kaikkia villielläimiä ja kaikkia matelijoita joita maan päälä oon.” Jumala loi ihmisen omaksi kuvaksi, Jumalan kuvaksi hään sen loi. Mieheksi ja vaimoksi hään net loi. <em type="italic">1 Moos 1:26–28 </em></p>
    <p xml:lang="fkv">”Mihinkä sie menet, sinne mieki menen, ja mihinkä sie jäät, sinne mieki jään. Sinun kansasti oon minun kansani ja sinun Jumalasti oon minun Jumalani. Missä sie kuolet, sinne mieki halvan kuola, ja sinne mie halvan hauattavaksi.</p>
    <p xml:lang="fin">71vihkiminen</p>
    <p xml:lang="fin">Herra tehkhöön mulle vaikka mitä – vain kuolema meät erottaa.” <em type="italic">Rut 1:16–17</em> </p>
    <p xml:lang="fin">Väkevä ko kuolema oon rakhaus, himo tinkimätön ko hauta. Sen nuolet oon leimahtavvaa tulta, leimuavaa liekkiä. Valtavat veet ei saata sammuttaa rakhautta, tulvaveet ei sitä vie mennessä. <em type="italic">Korkea v 8:6–7</em> </p>
    <p xml:lang="fkv">Teän rakhaus häätyy olla rehelistä. Vihatkaa pahhaa, riippukaa kiini hyvässä. Osottakkaa toisile hellyyttä. Voittakhoon toinen toisensa keskinäisesässä kunnioittamisessa. <em type="italic">Room 12:9–10</em> </p>
    <p xml:lang="fkv">Rakhaus oon kärsivälinen ja hyvä. Rakhaus ei ole riianhalunen, ei se killaa itteä, ei se isottele. Ei se käyttäy’y sopimattomasti, ei se ole itheensä menevä, ei se syty vihhaan, ei se pahhaa halva. Ei se vääryyestä ilotte mutta tottuuesta. Kaiken se kantaa, kaiken se uskoo, kaiken se toivoo, kaiken se kärsii. Mutta nyt pysyvä usko, toivo ja rakhaus, nämä kolme, ja suuriin niistä oon rakhaus. <em type="italic">1 Kor 13: 4–7, 13</em> </p>
    <p xml:lang="fin">Kantakaa toinen toisen kuormaa niin tet täytättä Kristuksen lain. <em type="italic">Gal 6:2</em> </p>
    <p xml:lang="fin">72vihkiminen</p>
    <p xml:lang="fkv">VihkipuheVihkipuhe oon fasta mumentti ja</p>
    <p xml:lang="fkv">se saatethaan pittää tässä, elikkä ilmotuksen jälkhiin elikkä sitte joko ennen siunausta elikkä jälkhiin.</p>
    <p xml:lang="fkv"><em type="italic">Virsi/Musikkia </em></p>
    <p xml:lang="fin">*KysymyksetPappi asettaa kysymykset mor</p>
    <p xml:lang="fin">siusparile yksitellen. Morsiuspari ilmottaa ittekuki oman <span type="quote" xml:lang="fkv">”joo”</span>.</p>
    <p xml:lang="fin">Jumalan ja tämän seurakunnan (näitten vierasmiesten) paikan päälä ollessa mie kysyn sulta, NN: Halvatkos sie ottaa tämän NN:n sinun <em type="italic">vaimoksi/puolisoksi/mieheksi/puolisoksi </em>ja rakastaa häntä vaston- ja myötäkäymisissä? </p>
    <p xml:lang="smn">Joo.</p>
    <p xml:lang="fin">Jumalan ja tämän seurakunnan (näitten vierasmiesten) paikan päälä ollessa mie kysyn sulta, NN: Halvatkos sie ottaa tämän NN:n sinun <em type="italic">vaimoksi/puolisoksi/mieheksi/puolisoksi </em>ja rakastaa häntä vaston- ja myötäkäymisissä? </p>
    <p xml:lang="smn">Joo.</p>
    <p xml:lang="fkv">Sormusrukkous  Pappi saapi sormuksen/sormukset.</p>
    <p xml:lang="fin">Rukkouksen jälkhiin pappi antaa takasi sormuksen/sormukset.</p>
    <p xml:lang="fin">p: Elämän Jumala, siunaa NN:n ja NN:n avioliitto. Anna tämän<em type="italic"> sormuksen/näitten sormusten</em> olla merkkinä heile heän uskolisuuen ja keskinäisen rakhauen luppauksista. Vahvista heitä joka päivä elähmään luppauksishaan. Jeesuksen Kristuksen, (meän Herran) kautta. Ammen. </p>
    <p xml:lang="fin">73vihkiminen</p>
    <p xml:lang="fkv">*Luppaukset ja sormusten  vaihettaminen Morsiuspari sannoo luppaukset</p>
    <p xml:lang="fin">yksitellen. Net saatethaan laittaa vaphaasti neuvottelemalla papin kansa Luppaukset häätyvä ilmasta morsiusparin halun ellää uskolisuuessa ja rakastaa toinen toista vaston ja myötäkäymisissä siihen saakka, ette kuolema heät erottaa.</p>
    <p xml:lang="fkv">Pappi saattaa sanoa: Sallikaa nyt tämän seurakunnan (näitten vierasmiesten) kuula teän luppaukset.</p>
    <p xml:lang="fkv">NN, mie halvan rakastaa sinua, jakkaa ilon ja murheen sinun kansasti ja olla sulle uskolinen siihen saakka, ette kuolema meät erottaa. (Ja merkiksi tästä minun rakhauesta mie halvan kantaa/antaa sulle/ottaa vasthaan tämän sormuksen).</p>
    <p xml:lang="fin"><em type="italic">elikkä</em> </p>
    <p xml:lang="fkv">Mie, NN, otan sinut, NN, nyt minun <em type="italic">vaimoksi/puolisoksi/mieheksi/puolisoksi</em>, ja halvan rakastaa sinua ja jakkaa sinun kansa ilon ja murheen ja olla sulle uskolinen siihen saakka, ette kuolema meät erottaa. (Ja merkiksi tästä minun rakhauesta mie halvan kantaa/antaa sulle/ottaa vasthaan tämän sormuksen). </p>
    <p xml:lang="fkv">Mie, NN, otan sinut, NN, nyt minun <em type="italic">vaimoksi/puolisoksi/mieheksi/puolisoksi</em>, ja halvan rakastaa sinua, ja jakkaa sinun kansa  ilon ja murheen  ja olla sulle uskolinen siihen saakka, ette kuolema meät erottaa. (Ja merkiksi tästä minun rakhauesta Mie halvan kantaa/antaa sulle/ottaa vasthaan tämän sormuksen). </p>
    <p xml:lang="fin">74vihkiminen</p>
    <p xml:lang="fin">Sormusten vaihettaminen tapahtuu.</p>
    <p xml:lang="smn">*ilmotus</p>
    <p xml:lang="fin">p: Tet oletta nyt solminheet avioliiton toisten kans ja vahvistanheet sen Jumalan ja tämän seurakunnan (näitten vierasmiesten) eessä. Tet oletta nyt <em type="italic">puolisoja/mies ja vaimo</em>. Muistuttakhoon nämät toisile antamat luppaukset teitä uskolisuuesta ja keskinäisestä rakhauesta, Jumalan huolenpiosta ja rakhauen lahjasta. Jumala siunakhoon teitä ja sulkekhoon teät siunauksheen nyt ja aina. Ammen. </p>
    <p xml:lang="fkv">VihkipuheVihkipuhe oon fasta mumentti ja se</p>
    <p xml:lang="fkv">saatethaan pittää tässä, elikkä raamatunlukemisen jälkhiin elikkä sitte joko ennen siunausta elikkä jälkhiin.</p>
    <p xml:lang="fkv"><em type="italic">Virsi/Musikkia </em></p>
    <p xml:lang="fkv">EsirukkousMorsiuspari saattaa polvistua. Joku</p>
    <p xml:lang="fin">ehotetuista rukkouksista elikkä joku muu esirukkous.</p>
    <p xml:lang="fkv">Pappi/Johtohenkilö sannoo:</p>
    <p xml:lang="fkv">Rukkoilemma teän ja teän jatkuvan yhtheisen elämän puolesta:</p>
    <p xml:lang="fin">p/j:  Rakhauen Jumala, met kiitämä tästä päivästä, sen ilosta ja sen toihveista. Met rukkoilemma NN:n ja NN:n ja heän avioliiton puolesta. Kiitos rakhauesta, jonka het löysit toisista ja heän yhtheisestä elämästä. Kiitos tuesta jota het saava ja antava.</p>
    <p xml:lang="fin">75vihkiminen</p>
    <p xml:lang="fin">Auta heitä anthaan antheeksi, suo heän päivittäin käestästi ottaa ilon voiman. Jeesuksen nimessä. Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">p/j:  Jumala, joka olet rakhautta ja elämää, kiitos uteliaisuuesta ja rakastumisesta, uskolisesta rakhauesta ja syventyvästä yhtheenkuuluvuuesta. Met rukkoilemma NN:n ja NN:n ja heän avioliiton puolesta. Auta heitä jakhaan halun ja kaipauksen, nauhraan ja itkheen yhessä. Salli heän ymmärtää ja antaa toisile antheeksi. Lähätä heät muitten tykö jokka tartteva huolenpitoa ja tukea ja anna heile voimaa ellää uskossa sinhuun. Jeesuksen nimessä. Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">p/j:  Pyhä Jumala, taihvaalinen isä, ikunen Jumala, Taihvaan ja kaiken maan luoja, ko sie kaiken loit, sie loit meät sinun kuvaksi kans. Sie annoit meile armon hallita koko luomakuntaa, rakhauessa päätit näin. Jumala, armossasti katto NN:n ja NN:n/heän puohleen, jokka tässä eessästi sulta siunausta tahtova. Auta heitä elhään rakhauessa ja rauhassa, keskinäisessä uskolisuuessa, yhtheen kuuluvinna kunnioittaen toisia. Sulje heät arhmoosti ja voihmaasti (ja salli lasten olla heile iloksi ja avuksi), ja anna heile tämän elämän jälkhiin ikunen autuus. Sinun Poikasti, Jeesuksen Kristuksen, meän Herran kautta. Ammen.</p>
    <p xml:lang="fin">76vihkiminen</p>
    <p xml:lang="fin">Herran rukkous</p>
    <p xml:lang="fkv">Pappi saattaa sanoa:</p>
    <p xml:lang="fin">Rukkoilemma Herran rukkouksen.</p>
    <p xml:lang="fkv">s: Isä meitän joka olet taihvaissa. Pyhitetty olkhoon sinun nimesti. Tulkhoon sinun valtakuntasti. Tapahtukhoon sinun tahtosti niin taihvaassa ko maan päälä. Anna meile tänä päivänä meän jokapäivänen leipä. Ja anna meile antheeksi meän synti, niinku metki annama antheeksi niile jokka oon meitä vasthaan tehneet väärin. Äläkä joha meitä kiusaukshiin, mutta pelasta meät pahasta. Sinun oon valtakunta. voima ja kunnia  iänkaikkisesti. Ammen.</p>
    <p xml:lang="fkv">Vihkipuhe Vihkipuhe oon fasta mumentti kir</p>
    <p xml:lang="fkv">konmenoissa ennen tätä elikkä sitte  joko ennen siunausta elikkä jälkhiin.</p>
    <p xml:lang="est">*Siunaus</p>
    <p xml:lang="fkv">Pappi saattaa sanoa:</p>
    <p xml:lang="fin">Ottakaa vasthaan Jumalan/Herran siunaus:</p>
    <p xml:lang="fin">p: Herra siunakhoon teitä ja varjelkhoon teitä Herra valaskhoon kasuvensa teile ja olkhoon teile armolinen. Herra kääntäkhöön kasuvensa teän puohleen ja antakhoon teile rauhan. (Jumalan:) Isän ja Pojan (+) ja Pyhän Hengen nimessä. s: Ammen.</p>
    <p xml:lang="fin">77vihkiminen <em type="italic">elikkä</em> </p>
    <p xml:lang="fin">p: Herra siunaa teitä ja varjelee teitä Herra valasee kasuvensa teile ja osottaa teile armon. Herra kääntää kasuvensa teän puohleen ja antaa teile rauhan. (Jumalan:) Isän ja Pojan (+) ja Pyhän Hengen nimessä. s: Ammen.</p>
    <p xml:lang="fkv">Virsi</p>
    <p xml:lang="fkv"><em type="italic">Musikkia </em>Saatto saattaa olla. Morsiuspari </p>
    <p xml:lang="fkv">saattaa jää’ä seishoon Musikin aijaksi ja mennä ulos kellonsoiton aikana.</p>
    <p xml:lang="fin">78vihkiminen</p>
    <p xml:lang="fin">Vihkiminen messun kansa</p>
    <p xml:lang="fin">1. Vihkimiskirkonmenojen järjestystä seurathaan Ilmotuksheen saakka, Vihkipuhe (jos se seuraa Ilmotusta), ja Esirukkous (saatethaan liittää Antheeksipyynön rukkous/Luovuttamisrukkous ja Luppauksen sanat).</p>
    <p xml:lang="fkv">2. Sitte seurathaan Aterian järjestystä, katto Kirkonmenot ja Ehtooliskirkonmenot tässä ylhäälä siv. 35–45. Seuraavaa Prefasuunia  saatethaan käyttää (musikki sarja A, katto piilaaka):</p>
    <p xml:lang="fin">Totisesti vain sie olet ylistyksen arvonen, kaikkivaltias Isä Pyhä Jumala. Sinua siunaama ja ylistämä kautta Jeesuksen Kristuksen, meän Herran.</p>
    <p xml:lang="fin">Prefasuuni jatkuu seuraavasti:</p>
    <p xml:lang="fkv">Hänet lähätit rakhauesta toistukseksi, ette ilo olis täyelinen. Sinun rakhaus uuistaa kaiken mailman ja saapi meät elhään tahon mukasesti.</p>
    <p xml:lang="fkv">Prefasuuni lopetethaan seuraavasti</p>
    <p xml:lang="fin">Siksi met halvama yhessä sinun uskolisten ja koko taihvaalisen joukon kansa ylistää nimeästi ja rukkoilen laulaa:</p>
    <p xml:lang="fkv">3. Aterian jälkhiin morsiuspari mennee etheen (jälkhiin Rukkous aterian jälkhiin). Sitte seuraa Vihkipuhe (ennen siunausta elikkä jälkhiin jos puhetta ei sitä ennen ole pietty). Siunaus, Virsi ja jos haluthaan Päättävä musikki ja saatto.</p>
    <p xml:lang="fin">79vihkiminen</p>
    <p xml:lang="fin">Vihkimis ja kastekirkonmenot</p>
    <p xml:lang="fkv">Jos kirkonmenot vietethään vihkimisen ja kastheen kans niin saatethaan käyttää seuraavaa järjestystä:</p>
    <p xml:lang="fkv">1. Kirkonkellon soitto, <em type="italic">Musikki</em>, Kokkointumissanat, Virsi, <em type="italic">Ylistys</em>. </p>
    <p xml:lang="fin">2. Johantosanat (vihkiminen), Raamatunluku, Kysymykset, Rukkous sormusten puolesta, Luppaukset, Ilmotus</p>
    <p xml:lang="fkv">3. Virsi</p>
    <p xml:lang="smn">4. Raamatunluku (Mark 10), Rukkous, Selittämissanat, Raamatunluku (Matt 28), <em type="italic">Virsi</em>, Uskontunnustus, Kasterukkous, Kastetapahtuma, Tervetuloatoivotus (<em type="italic">kastekynttilän sytyttäminen</em>). </p>
    <p xml:lang="fin">5.  <em type="italic">Virsi</em>, Esirukkous, Herran rukkous, Kaste- ja vihkipuhe, Siunaus, Virsi, <em type="italic">Musikki</em>. </p>
    <p xml:lang="fin">80vihkiminen</p>
    <p xml:lang="fin">avioliiton siunaaminen</p>
    <p xml:lang="fkv">Siviliavioliiton elikkä muun järjestyksen mukhaan solmittu avioliiton  siunaus toimitethaan niinku vihkimiskirkonmenot paitti johantosanat, jokka muutethaan niin ette <span type="quote" xml:lang="fkv">”ko tet oletta solminheet avioliiton”</span> elikkä jotaki vastaavaa, ja Kysymykset ja Ilmotus jäävä poijes. Siunauskirkonmenoissa seurakunta rukkoilee Jumalan siunausta niile, jokka oon solminheet avioliiton.</p>
    <p xml:lang="fkv">Kellonsoitto Kokkointumissanat Virsi <em type="italic">Ylistys</em> Johantosanat Raamatunluku <em type="italic">Puhe</em> <em type="italic">Virsi/Musikkia </em>Sormusrukkous Luppaukset Sormusten vaihettaminen Lähätyssanat morsiusparile <em type="italic">Puhe</em> Esirukkous Herran rukkous <em type="italic">Puhe</em> Siunaus Virsi <em type="italic">Musikki</em> </p>
    <p xml:lang="fkv">Luppaukset-mumentissä morsiuspari lausuu luppaukset toinen toisele ja pappi saattaa johanoksi sanoa jotaki luppauksista joita oon vihkimisessä annettu: ”Vahvistakkaa tässä Jumalan ja tämän seurakunnan (näitten vierasmiesten eessä) luppaukset, jokka oletta toisile antanheet.” Ilmotuksen siihaan pappi saattaa laittaa seuraavat Lähätyssanat morsiusparile:</p>
    <p xml:lang="fin">p:  Muistuttakhoon nämät toisile antamat luppaukset teitä  uskolisuuesta ja keskinäisestä rakhauesta, Jumalan huolenpiosta ja rakhauen lahjasta.Jumala siunakhoon teitäja sulkekhoon teät siunauksheen nyt ja aina. Ammen.</p>
    <p xml:lang="fin">81vihkiminen</p>
    <p xml:lang="fin">Rekistreeratun partnerisuhtheen siunaus seuraa  sammaa  järjestystä,  paitti Johantosanat ja Rukkous sormuksen/sormusten  puolesta. Sana <span type="quote" xml:lang="fin">”avioliitto”</span> muutethaan sanaksi Partnerisuhe.</p>
    <p xml:lang="fin">82vihkiminen hautaus</p>
    <p xml:lang="smj">Neuvoja</p>
    <p xml:lang="fin">Hautauksessa oon kysymys siittä yhtheyestä, joka ulottuu kuolemantaphauksesta hautaamisheen, hyvästijäthöön ja muistotilasuutheen ja seuranthaan. Hautauksheen saattaa kuulua ulosveisu, ruuhmiin siirtäminen, hautauskirkonmenot ja hautaaminen. Hautauskirkonmenoissa seurakunta ja suruväki jättävä hyvästit vainajalle ja luovuttava hänet Jumalan arhmoon. Hautauskirkonmenhoin kuuluva luovuttaminen, esirukkous ja hyvästijättö. Hautauskirkonmenoja johtaa se, jolla oon viralinen pätevyys suorittaa tehtävän Ruottin kirkon pappina. Ulosvientirukkousta, ruumishuohneelevientiä ja hauthaanlaskemista ilman yhtheyttä hautauskirkonmenhoin saattaa johtaa joku joka ei oli pappi. Kokkointumismusikkia saattaa olla ennen hautauskirkonmenojen alkua. Vainajan kastekynttilä saattaa olla sytytettynä kirkonmenojen aikana. Hetken hiljasuuele, joka antaa aikaa ajattelun syventymisheen, saatethaan erityisesti antaa paikkaa, vaikka Hautauspuhheen, Luovuttamisen elikkä Esirukkouksen jälkhiin. Sielunhoiolisista syistä Hyvästijättö saattaa tapahtua Raamatunlukemisen (ja virrenveisun) jälkhiin, ennen Esirukkousta ja Herran rukkousta. Kellonsoitto saattaa olla ko arkkua kannethaan ulos. Hautauskirkonmenojen paikka oon ensisijaisesti kirkko elikkä kappeli. Se saatethaan toimittaa sen sijasta kans kirkonmaala elikkä erityisistä syistä muussa paikassa. Jos kirkonmenot oon muussa paikassa ja ilman yhtheyttä kirkonmaahan seurathaan vaihtoehto A – loppusta kirkonmenojärjestystä. Jos kirkonmenot päätethään kirkossa elikkä kappelissa ja arkku sen jälkhiin kannethaan oottavhaan piihliin, kokkointunheet saattava seurata arkkua piilile. Pappi saattaa päättää lähätyssanoila, katto jatkossa siv. 93 ehotetuila lähätyssanoila. Jos hautauskirkonmenot kokohnaans tapahtuu kirkonmaala seurathaan vaihtoehto B – loppusta kirkonmenojärjestystä. Luovuttaminen saattaa, yksinkertasen hautauskirkonmenojen taphauksessa, olla ko arkku elikkä uurna laskethaan hauthaan. Jos joku oon poismenny ja jo kremerattu käytethään luovuttamisrukkousta ja ristinmerkkiä. Mullanviskaaminen saattaa tapahtua ko uurna laskethaan hauthaan.</p>
    <p xml:lang="fin">83vihkiminen</p>
    <p xml:lang="fkv">Siv. 94–96 oon vaihtoehtorukkouksia hautauspuhheen yhtheyessä. Siv 97–104 oon temattinen lista ehotetuista raamatunsanoista. Ohjeita Hauthaanlaskemisheen/Uurnanlaskemisheen, katto siv. XX Muita rukkouksia ja hartaushetkiä kuoleman yhtheyessä ja arkun äärelä (niinku ulosvientirukkous ja ruuhmiinsiirtäminen /ruumishuohneelevienti, katto lissää kirjasta En liten bönbok, Pieni rukkouskirja (2005)</p>
    <p xml:lang="est">84hautaus</p>
    <p xml:lang="deu">HAUTAUSKiRKONMENOT</p>
    <p xml:lang="fin">Kellonsoitto</p>
    <p xml:lang="fkv"><em type="italic">Musikki</em>Kirkonmenot saatethaan alottaa </p>
    <p xml:lang="fin">urkumusikilla ja/elikkä muula instrymäntti elikkä vukalimusikilla</p>
    <p xml:lang="fin">KokkointusmissanatKokkointumissanat Jumalan,</p>
    <p xml:lang="fin">kolmiyhtheisen nimessä elikkä muita kokkointumissanoja elikkä alkurukkous.</p>
    <p xml:lang="fin">p: (Jumalan:) Isän ja Pojan ja pyhän Hengen nimessä</p>
    <p xml:lang="fin"><em type="italic">elikkä</em> </p>
    <p xml:lang="fin">p: Jumalan, kolmiyhtheisen nimessä.</p>
    <p xml:lang="fkv">p: Met olema kokkointunheet jättämhään hyvästit NN:le ja  luovuttamhaan hänet Jumalan halthuun.</p>
    <p xml:lang="fkv">Virsi</p>
    <p xml:lang="fkv">HautauspuheHautauspuhe saatethaan alkaa</p>
    <p xml:lang="fkv">elikkä päättää ehotetulla rukkouksella (katto siv. 94–96) elikkä muula rukkouksella. Raamatunsanoja saatethaan lukea Hautauspuhheen yhtheyessä.</p>
    <p xml:lang="fin">p: (Oi) Jumala, sie olet elämän kaltio. Sinussa met elämä ja liikuma ja olema. Varjele meitä elämässä ja kuolemassa sinun rakhauessa. Suo meän armosta päästä sinun valtakunthaasti. Poikasti Jeesuksen Kristuksen, meän Herran, kautta. Ammen.</p>
    <p xml:lang="est">85hautaus</p>
    <p xml:lang="sme">*Luovutus</p>
    <p xml:lang="fin">p: Laupias Jumala, met luovutamma NN:n sinun halthuun.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Jumalan, armorikhaan, nimessä met luovutamma NN:n hauan lephoon.</p>
    <p xml:lang="fkv">Jatkuu joilaki seuraavilla luovuttamissanoila:</p>
    <p xml:lang="fkv">Pappi pannee multaa kolme kertaa arkun pääle elikkä tekkee ristinmerkin arkun yli</p>
    <p xml:lang="fin">p: Maasta sie olet tullu. Maaksi sie hääyt taasen tulla. (+) Jeesus Kristus oon ylösnousemus ja elämä /Jeesus Kristus herättää sinut viimisennä päivänä.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Sie annoit hälle elämän. Ota hänet vasthaan sinun rauhhaan (+) ja anna hälle Jeesuksen Kristuksen kautta ilonen ylösnousemus.</p>
    <p xml:lang="fin">Luovuttaminen loppuu seuraavasti:</p>
    <p xml:lang="fin">p: Herra, Jumala, taihvaalinen Isä, Herra, Jumalan Poika, mailman vapahtaja, Herra, Jumala, pyhä Henki, armahta meitä. (Kuoleman hetkelä, viimisennä päivänä auta meitä, lempeä Herra Jumala.) Ammen.</p>
    <p xml:lang="fin"><em type="italic">elikkä</em> </p>
    <p xml:lang="est">86hautaus</p>
    <p xml:lang="fin">p: Jumala, taihvaan ja maan Luoja, mailman pelastaja, elämän Henki, varjele meitä sinun valtakunnassa nyt ja aina. Ammen.</p>
    <p xml:lang="fin">RaamatunlukuRaamatunluku ehotusten</p>
    <p xml:lang="fkv">mukhaan (siv 96–104, elikkä muila raamatunsanoila.</p>
    <p xml:lang="fin">Pappi elikkä johtaja saattaa sanoa:</p>
    <p xml:lang="fin">p/j:  Kuuntelemma Raamatun sanoja ko oon turva Jumalassa, niin elämässä ko kuolemassa. p/j:  Met luema…sta</p>
    <p xml:lang="fkv"><em type="italic">Virsi </em></p>
    <p xml:lang="fin">Esirukkous Esirukkous ehotetulla elikkä muula</p>
    <p xml:lang="fkv">rukkouksella. Maholisuus hiljasuutheen esirukkouksen yhtheyessä.</p>
    <p xml:lang="fin">p/j: Rukkoilemma.</p>
    <p xml:lang="fin">p/j:  Jumala, met kiitämä sinua elämästä jonka sie meile annat. Se oon täynä iloa ja murhetta, työtä ja lepoa. Nyt met kiitämä sinua NN:stä/sta kaikesta siittä mitä hään sai vaikuttaa, kaikesta siittä mitä hään sai olla ja antaa. Auta meitä meän surussa ja auta meitä elhään elävien takia sen aijan mikä meilä oon jäljelä. Met kiitämä sinua sinun Pojasta Jeesuksesta Kristuksesta joka aukasee portin kuolemattomhaan elähmään. Kanna meitä tänä päivänä ja kaikkina päivinä ja anna meän kuola rauhassa ko se hetki koittaa. Ammen.</p>
    <p xml:lang="fin">87hautaus <em type="italic">elikkä</em> </p>
    <p xml:lang="fin">p/j: Jumala, met kiitämä (sinua) NN:n elämästä (ja kaikesta mitä hään oon meile merkiny). Jumala, sulje meät kaikessa mitä met aattelemma, tunnema ja muistama, ja kaikessa mikä totteutu ja ei totteutunnu. Ole myötä elämässä joka jatkuu meän kuolemhaan saakka. Varjele meitä sinun rauhassa nyt ja kaikkina aikoina. Ammen</p>
    <p xml:lang="fin"><em type="italic">elikkä</em> </p>
    <p xml:lang="fkv">p/j:  Herra Jumala, joka olet meät luonu Rukkous saatethaan ja syleilet elävät ja kuohleet.    lukea elikkä laulaa, Anna meile viishaat syämet   musikki sarja A. katto piilaaka. ette käsittää elämän lyhhyys ja ottaa vasthaan joka päivä uutena lahjana. Elävä usko meile anna, poikhaasti Jeesuksheen Kristuksheen joka kuoli meän puolesta ja nousi hauasta antamhaan toivoa ja ellää aina ja nyt. Opeta meitä näkehmään meän synti ja elähmään pyhän tahtosti mukhaan. Ko meän kuolonpäivä tullee  anna meän ilman huolta kohata viiminen hetki. Ko ikusuuen pääsiäisaamu sarastaa hauoitten päälä anna meän armosta nousta ikusheen elähmään.  Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">p/j:   (Oi) Jumala, sulle olema luovuttanheet NN:n. Sulle luovutamma ittemme. Auta meitä ja kanna meitä surussa ja kaipauksessa. Varjele meitä nyt ja ikusesti.</p>
    <p xml:lang="est">88hautaus</p>
    <p xml:lang="fin">Jeesuksen nimessä. Ammen.</p>
    <p xml:lang="fin">Herran rukkous</p>
    <p xml:lang="fkv">Rukkous saatethaan alkaa sanoila:</p>
    <p xml:lang="fin">p: Rukkoilemma Herran rukkouksen.</p>
    <p xml:lang="fkv">s: Isä meitän joka olet taihvaissa. Pyhitetty olkhoon sinun nimesti. Tulkhoon sinun valtakuntasti. Tapahtukhoon sinun tahtosti niin taihvaassa ko maan päälä. Anna meile tänä päivänä meän jokapäivänen leipä. Ja anna meile antheeksi meän synti, niinku metki annama antheeksi niile jokka oon meitä vasthaan tehneet väärin. Äläkä joha meitä kiusaukshiin, mutta pelasta meät pahasta. Sinun oon valtakunta. voima ja kunnia  iänkaikkisesti. Ammen.</p>
    <p xml:lang="est">89hautaus</p>
    <p xml:lang="fin">A.  Päätös kirkossa elikkä kappelissa:</p>
    <p xml:lang="fkv"><em type="italic">Virsi/Musikki</em> </p>
    <p xml:lang="fin">Hyvästijättö Hyvästijätössä saattaa olla musiik</p>
    <p xml:lang="fkv">kia. Hyvästijättö saattaa sen siihaan olla Raamatunlukemisen (ja virrenveisun) jälkhiin, ennen Esirukkousta ja Herran rukkousta.</p>
    <p xml:lang="fkv"><em type="italic">Virsi </em></p>
    <p xml:lang="fkv">Loppurukkous Pappi rukkoilee jonku seuraavista</p>
    <p xml:lang="fin">elikkä muista loppurukkouksista.</p>
    <p xml:lang="fkv">Pappi rukkoilee loppurukkouksen arkun äärelä:</p>
    <p xml:lang="fin">p: Anna <em type="italic">NN:le/lle/hälle</em> (oi) Jumala/(oi) Herra, sinun rauha ja anna sinun ikunen valo (+) loistaa hälle. Ammen. </p>
    <p xml:lang="fin"><em type="italic">elikkä</em> </p>
    <p xml:lang="fin">p: Jumala, joka olet ylösnousemus ja elämä, anna NN<em type="italic">:le/lle/hälle</em> sinun rauha ja anna sinun ikunen valo (+) loistaa hälle. Ammen. </p>
    <p xml:lang="est">(*) Siunaus</p>
    <p xml:lang="fkv">Pappi saatta sanoa:</p>
    <p xml:lang="fin">Ottakaa vasthaan Jumalan/Herran siunuas/siunaus:</p>
    <p xml:lang="fin">p: Herra siunatkhoon teitä ja varjelkhoon teitä. Herra valaskhoon  kasuvensa teile ja olkhoon teile armolinen.</p>
    <p xml:lang="est">90hautaus</p>
    <p xml:lang="fin">Herra kääntäkhöön kasuvensa teän puohleen ja antakhoon teile rauhan. (Jumalan:) Isän ja Pojan (+) ja Pyhän Hengen nimessä.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Herra siunaa teitä ja varjelee teitä Herra valasee kasuvensa teile ja osottaa teile armon. Herra kääntä kasuvensa teän puohleen ja antaa teile rauhan. Isän ja Pojan ja Pyhän Hengen nimessä. s: Ammen.</p>
    <p xml:lang="fkv">Virsi <em type="italic">Musikki</em> </p>
    <p xml:lang="fkv"><em type="italic">Lähätyssanat   </em>Lähätyssanat saattava olla ehot</p>
    <p xml:lang="fkv">etuila elikkä muila sanoila.</p>
    <p xml:lang="fin">p: Lähemä rauhassa, meän Herran Jeesuksen Kristuksen nimessä. Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">j: Jumalan rauha, joka oon yli kaiken ymmäryksen, varjelee meän syämiä ja ajatuksia Kristuksessa Jeesuksessa. Ammen.</p>
    <p xml:lang="est">91hautaus</p>
    <p xml:lang="fin">B.  Päätös kirkonmaala:</p>
    <p xml:lang="fkv"><em type="italic">Virsi</em> </p>
    <p xml:lang="fkv"><em type="italic">Musikki </em>  Arkku kannethaan hauale. </p>
    <p xml:lang="fin">Kellonsoitto saattaa olla.</p>
    <p xml:lang="fin">Hauthaanlaskeminen</p>
    <p xml:lang="fkv">Hyvästijättö</p>
    <p xml:lang="fkv">Loppurukkous   Pappi rukkoilee jonku ehotetuista</p>
    <p xml:lang="fin">elikkä muun loppurukkouksen.</p>
    <p xml:lang="fin">p: Anna NN<em type="italic">:le/lle/hälle</em> (oi) Jumala/(oi) Herra, sinun rauha ja anna sinun ikunen valo (+) loistaa hälle. Ammen. </p>
    <p xml:lang="fin"><em type="italic">elikkä</em> </p>
    <p xml:lang="fin">p: Jumala, joka olet ylösnousemus ja elämä, anna NN:l<em type="italic">e/lle/hälle</em> sinun rauha ja anna sinun ikunen valo (+) loistaa hälle. Ammen. </p>
    <p xml:lang="fkv">Siunaus   Siunaus saatethaan sen siihaan</p>
    <p xml:lang="fkv">jakkaa kirkossa, ennen ko arkku kannethaan ulos kirkosta elikkä kappelista.</p>
    <p xml:lang="fkv">Pappi saatta sanoa:</p>
    <p xml:lang="fin">Ottakaa vasthaan Jumalan/Herran siunaus:</p>
    <p xml:lang="est">92hautaus</p>
    <p xml:lang="fin">p: Herra siunatkhoon teitä ja varjelkhoon teitä. Herra valaskhoon kasuvensa teile ja olkhoon teile armolinen. Herra kääntäkhöön kasuvensa teän puohleen ja antakhoon teile rauhan. (Jumalan:) Isän ja Pojan (+) ja Pyhän Hengen nimessä.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Herra siunaa teitä ja varjelee teitä Herra valasee kasuvensa teile ja osottaa teile armon. Herra kääntä kasuvensa teän puohleen ja antaa teile rauhan. Isän ja Pojan ja Pyhän Hengen nimessä. s: Ammen.</p>
    <p xml:lang="fkv"><em type="italic">Virsi</em> </p>
    <p xml:lang="fkv"><em type="italic">Lähätyssanat </em>  Lähätyssanat saattava olla </p>
    <p xml:lang="fkv">ehotetuila elikkä muila sanoila.</p>
    <p xml:lang="fin">p: Lähemä rauhassa, meän Herran Jeesuksen Kristuksen nimessä. Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Jumalan rauha, joka oon yli kaiken ymmäryksen, varjelee meän syämiä ja ajatuksia Kristuksessa Jeesuksessa. Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">p: Isän huolenpito, Pojan rakhaus ja pyhän Hengen läheisyys ympäröikhöön meitä päivän aikana, ja ko yö tullee ja ko ylösnousemuksen aamu koittaa. Ammen.</p>
    <p xml:lang="est">93hautaus</p>
    <p xml:lang="fin">Hautauskirkonmenojen rukkouksia</p>
    <p xml:lang="fkv"><em type="bold">rukkous 1</em> (Oi) Jumala, oon vaikea käsittää ette elämä yhtäkkiä loppuu (ja ette kaikki kesken liikettä vaimentuu). NN oon meiltä poijessa ja met surehtimma häntä. Tule meitä rakhauessa vasthaan ja kulje meän kans kuolemasta ikusheen elähmään. </p>
    <p xml:lang="fin"><em type="bold">rukkous 2</em> Herra, meän Jumala, sie olet meän turva sukupolvesta sukupolhveen. Vuet ja päivät vaihtelevva, mutta sie olet aina sama. Sinun armo kantaa elämässä ja kuolemassa. Muistama ja kiitämä siittä mitä sie annoit NN:n kautta. Ota hänet vasthaan sinun valtakunnassa. Sinun Poikasti Jeesuksen Kristuken, meän Herran kautta. Ammen. </p>
    <p xml:lang="fin"><em type="bold">rukkous 3</em> Laupias Jumala, sie yksin saatat antaa lohtua ja rohkheutta. Varjele meitä uskossa sinun Poikhaan Jeesuksheen Kristuksheen. Vahvista meitä toivossa ette NN nousee kuohleista. Jeesuksen Kristuksen, meän Herran kautta. Ammen. </p>
    <p xml:lang="est">94hautaus</p>
    <p xml:lang="fkv"><em type="bold">rukkous 4 </em>Jumala, met kiitämä sinua elämästä jonka meile annat. Se oon ihanaa ja salaperästä, (kaunista ja hankalaa). kiitos ko täytät meän elämän ikusuuen valola, aijan ja paikan toisela puolen. Kiitos sinun Pojasta, Jeesuksesta Kristuksesta. Auta meitä näkheen ette hään oon se joka portin aukasee kuolemattomhaan elähmään. Ammen. </p>
    <p xml:lang="fkv"><em type="bold">rukkous 5</em> (Herra) Jeesus Kristus, sie näet meän murheen ja yksinhäisyyen, meän kysymykset ja meän rauhattomuuen. NN:n kuolemaa oon ankara käsittää. Meän epätoivossa met käänymä sinun puohleen. Sie joka olet ristilä kärsinyt, tule meitä vasthaan rakhauessa. Vie meät kuolemasta ikusheen elähmään. Ammen. </p>
    <p xml:lang="fkv"><em type="bold">rukkous 6 </em>Laupias Jumala, joka tulet vasthaan eläviä ja kuohleita, joka kannat kaiken mikä oon ollu, oon ja tullee olheen, ympäröitte meät sinun rakhauella. Poikasti Jeesuksen Kristuksen, meän Herran kautta. Ammen. </p>
    <p xml:lang="est">95hautaus</p>
    <p xml:lang="fkv"><em type="bold">rukkous 7 </em>Jumala, sitä ei saata käsittää, ette elämä saattaaki olla niin kaunis ja täynä iloa ja sitte yhtäkkiä muuttua ja ottaa kipeästi. Ota vasthaan NN sinun sylhiin, kanna häntä likelä syäntästi sinun rajattomassa rakhauessa. Kanna meitäki yhtä likelä sinua ja anna meile voimaa jatkaa ellää. Ammen. </p>
    <p xml:lang="fkv"><em type="bold">rukkous 8</em> (Oi) Jumala, met olema sinun eessä surussa ja epätoivossa kaiken sen kans mitä emmä ymmärä, kaiken sen kans mikä muuttu toiseksi, (kaiken sen kans mikä tuntuu väärältä ja rikkinhäiseltä). Sie näet meän kyynelheet, meän epätoivon ja vihastumisen. Sie näet kans meän kiitolisuuen  ko NN oon eläny ja ollu. Jumala, tule meän tykö sinun rakhauen ja lämmön kans, auta meitä jaksamhaan etheenpäin. Ota vasthaan NN sylhiisti sinun rajattomassa rakhauessa. Ammen. </p>
    <p xml:lang="est">96hautaus</p>
    <p xml:lang="fkv"><em type="bold">katoavaisuus ja vastuu  </em>Herra, sie olet ollu meän turva sukupolvesta sukupolhveen. Sie olit ennen ko vaarat synnyit, ennen ko maa ja mailma tulit. Sie olet Jumala ikusuuesta ikusuutheen. <em type="italic">Ps 90:1–2</em> </p>
    <p xml:lang="fkv">Seittemänkymmentä vuotta meän elämä oon, kaheksankymmentä, jos vomia piisaa. Pakenevat vuet oon vaivaa ja raatamista, heti kaikki oon menny ohi, ja met olema poijessa. <em type="italic">Ps 90:10</em> </p>
    <p xml:lang="fkv">Opeta meitä käsithään kunka vähäset meän päivät oon, niin meän syän voittaa viishautta. <em type="italic">Ps 90:12</em> </p>
    <p xml:lang="fin">Ihmisen päivät oon ko ruuho: se kukoistaa ko maan kukkanen, ko tuuli pyhkäsee sen yli, se ei sitä kestä, paikka, jossa se oli oon tyhjä. Mutta ikusesti riittää Herran armo. <em type="italic">Ps 103:15–17</em> </p>
    <p xml:lang="fkv">Syvvyyestä mie huuan sinua, Herra. Herra, kuule minun huuto, ota vaarin ko mie sulta rukkoilen! Jos sie Herra panisit synnit muisthiin, kukas, Herra, silloin kestäs Mutta sinun tykönä oon antheeksiantamus, ja siksi sinua piethäänki kunniassa. Mie ootan Herraa, mie kaipaan, mie toivon kuulevani hänen sannaa. Mie kaipaan Herraa enämpi ko aamuvahit aamua, ko aamunvahit aamua. <em type="italic">Ps 130:1–6</em> </p>
    <p xml:lang="est">97hautaus</p>
    <p xml:lang="fkv">Oon kirjotettu: Niin varmasti ko mie elän, sannoo Herra, minun eessä kaikki polvet taipuva, ja kaikki kielet ylistävvä  Jumalaa. Niin jokanen meistä häätyy tehä räkinkin Jumalan eessä. <em type="italic">Room 14:11–12</em> </p>
    <p xml:lang="fin">Niin oon kuohleitten ylösnousemuski. Se mikä katoavaisuuessa  kylvethään nousee ylös turmeltumattomana. Se mikä kylvethään  kelvottomana nousee ylös kunniassa. Se mikä heikouessa kylvethään nousee ylös täyessä voimassa. <em type="italic">1 Kor 15:42–43</em> </p>
    <p xml:lang="fkv">Tet, jokka sanotta: <span type="quote" xml:lang="fkv">”Tänä päivänä elikkä huomena met lähemä siihen ja siihen kaupunkhiin ja jäämä sinne vueksi tekheen hyviä kauppoja”</span>, tet että tiä minkälainen teän elämä oon huomena. Tet oletta uppuraa joka näkkyy vain silmänräphäyksen.  <em type="italic">Jaak 4:13–14</em> </p>
    <p xml:lang="fkv">Lapsukaiset, emmä rakasta tyhjilä sanoila mutta teoissa  ja tottuuessa. Silloin met käsitämmä, ette met olema tottuuen lapsia, ja jos meän syän meitä tuomittee niin met saatama hänen eessä vakkuuttaa, ette Jumala oon meän syäntä isompi ja ymmärtää kaiken. Rakhaat, jos meän syän ei meitä tuomitte met saatama seisoa turvalisesti Jumalan eessä. <em type="italic">1 Juh 3:18–21</em> </p>
    <p xml:lang="fkv"><em type="bold">turva jumalassa </em>Mie kyllä tiän mikkä minun aatokset teistä oon, sannoo Herra: menesty<em type="italic">Jer 29:11–14</em> stä, ei onnettomuutta. Mie annan teile tulevaisuuen ja toivon. Ko tet käänyttä minun puohleen ja rukkoiletta minua mie kuuntelen teitä. Ko tet minua haetta niin tet minut löyättä. Joo, jos tet kaikesta syämestä minua haetta mie annan itteni teile löyettäväksi, sannoo Herra. </p>
    <p xml:lang="est">98hautaus</p>
    <p xml:lang="fkv">Herra oon minun paimen, ei multa mithään puutu. Hään viepi minut vihreile laitumille, hään antaa minun levätä suvanoila. Hään antaa mulle uutta voimaa ja ohjaa minua oikeile teile, hänen nimensä kunniaksi. Pimmein laaksokhaan ei minua pölätä, ko sie olet minun kans, sinun vittakeppi ja sauva oon minun turva. <em type="italic">Ps 23:1–4</em> </p>
    <p xml:lang="fkv">Mutta mie luotan sinhuun, Herra, ja sanon: Sie olet minun Jumala. <em type="italic">Ps 31:15</em> </p>
    <p xml:lang="fkv">Jumala oon meän turvapaikka ja meän voima, apu häässä, ja hään ei koskhaan ole pettäny. Siksi met emmä pölkää vaikka maa tärisis ja vaarat syöksysit meren syvvyytheen, vaikka veet pauhaisit ja kiehusit, ja vaarat tärisisit meren hurjassa myrskyssä. <em type="italic">Ps 46:2–4</em> </p>
    <p xml:lang="fkv">Mutta nyt mie aina olen sinun tykönä, sie piätät minua käestä. Sie johat minua tahtosti jälkhiin, sie kuljetat minua ihanuuen tietä. Jos mie sinut taihvaassa omistan mie en misthään muusta perusta maan päälä. Minun ruumis ja rohkheus pettäkhöön, mutta mulla oon Jumala, hään oon ikusesti minun kallio.    <em type="italic">Ps 73:23–26</em> </p>
    <p xml:lang="est">99hautaus</p>
    <p xml:lang="fin">Mie katton vaaroile päin: mistäs minun apu tullee? Apu tullee Herralta, joka oon tehny taihvaan ja maan. Hään ei salli sinun jalan lipsahtaa, hään varjelee aina sinun askelheita . Hään ei koskhaan nuku, hään valvoo aina, hään, joka suojelee Iisraeeliä. Herra varjelee sinua, hänen varjossa saat vaeltaa, hään kulkee sinun vierelä. Aurinko ei sinua päivälä vahinkoitte, ei kuu yölä. Herra varjelee sinua kaikesta pahasta, kaikesta mikä uhkaa sinun elämää. Herra varjelee sinua, elämän kaikissa vaihheissa, nyt ja ikusesti. <em type="italic">Ps 121</em> </p>
    <p xml:lang="fkv">Vaikka ottasin aamunkoiton siivet, vaikka menisin levole meren äärele, sie ulettusit sinneki ja ottasit minua käestä. Jos mie sanon: Pimeä peittäkhöön minut, valo minun ympärillä muuttukhoon yöksi, niin pimeä ei ole pimeätä sulle, yö oon valosa ko päivä, itte pimeä oon valoa. <em type="italic">Ps 139: 9–12</em> </p>
    <p xml:lang="fkv">Vanhurskasten sielut oon Jumalan käessä, mikhään kipu ei niitä sauta. <em type="italic">Viish 3:1</em> </p>
    <p xml:lang="fkv">Jeesus sano: ”Tulkaa minun tykö, kaikin tet jokka oletta rasitettuja; mie annan teile levon. Ottakaa pääle minun kantopuu ja oppikaa multa, mie ko olen siivo ja nöyrä syämestä, niin tet löyättä levon teän sieluile. Minun kantopuu oon sopiva ja minun kuorma keveä.” <em type="italic">Mat 11:28–30</em> </p>
    <p xml:lang="est">100hautaus</p>
    <p xml:lang="fkv">Jeesus sano: ”Eikös kahta varpusta myyä kahela kuparirahala? Eikä yksikhään niistä ole varissu Jumalan muistista.  Ja kaikki teän hiuksetki oon räknätty. Älkää pöläkkö. Tet oletta paljon enämpi väärtiä ko varpuset.” <em type="italic">Lyyk 12:6–7</em> </p>
    <p xml:lang="fin">Niin Jumala rakasti mailmaa, ette anto sille oman ainuan poikansa, ette net jokka hänheen uskova ei mene hukhaan mutta saava iänkaikkisen elämän. Nähkääs, ei Jumala lähättänny poikaansa mailhmaan, ette se tuomittis mailman, mutta ette mailma sen kautta pelastus. <em type="italic">Juh 3:16</em> </p>
    <p xml:lang="fkv">Jeesus sano: ”Mie olen ylösnousemus ja elämä. Joka uskoo minhuun se ellää vaikka se kuolis; ja se joka ellää ja uskoo minhuun se ei  koskhaan  kuole. <em type="italic">Juh 11:25–26</em> </p>
    <p xml:lang="fkv">Mie olen varma ettei kuolema eikä elämä, ei enkelit eikä henkivallat, ei mikhään mikä oon eikä tullee olheen, ei vallat korkeuksissa eikä vallat syvvyyessä ei mikhään muukhaan luotuista saata erottaa meitä Jumalan rakhauesta Kristuksessa Jeesuksessa, meän Herrassa. <em type="italic">Room 8:38–39</em> </p>
    <p xml:lang="fkv">Ei kukhaan meistä elä ittensä vuoksi, eikä kukhaan kuole ittensä vuoksi. Jos met elämä, met elämä Herrale, ja jos met kuolema, met kuolema Herrale. Elämä met elikkä kuolema niin met nähkääs kuuluma Herrale. <em type="italic">Room 14:7–9 </em></p>
    <p xml:lang="est">101hautaus</p>
    <p xml:lang="fin"><em type="bold">luppaus ja toivo </em>Jumala tuhoaa kuoleman ikusesti. Herra Jumala pyhkii kyynelheet kaikkien poskilta ja tekkee lopun hänen kansan alentumiselle kaikkialla mailmassa. Herra oon puhunu. Sinä päivänä sanothaan: Nähkääs, tämä oon meän Jumala, se pelastaja jota met toivoima. Tämä oon Herra johonka panima toivon, riemuitkaamme ilosta, hään tuli meile pelastukseksi. <em type="italic">Jes 25:8–9</em> </p>
    <p xml:lang="fin">Jeesus sano: ”Jumala ei ole kuohleitten Jumala ko elävien, hälle kaikin elävä.” <em type="italic">Lyyk 20:38</em> </p>
    <p xml:lang="fkv">Jeeus sano: ”Minun lamphaat kuuleva minun äänen, ja mie tunnen heät, ja net oon minun myötä. Mie annan heile ikusen elämän, eikä net koskhaan jou’u hukhaan, eikä kukhaan heitä kisko minun käsistä.” <em type="italic">Juh 10:27–28</em> </p>
    <p xml:lang="fkv">Jeesus sano: ”Älkää tunteko pölköä. Uskokaa Jumahlaan ja uskokaa minhuun. Minun isän talossa oon monta huonetta. Enhään mie muuten sanos, ette mie lähen poijes valmisthaan teile paikkaa? Ja jos mie nyt lähen poijes ja valmistan teile paikkaa, niin mie tulen takasi nouthaan teät minun tykö, ette tetki oletta sielä missä mie olen.” <em type="italic">Juh 14:1–3</em> </p>
    <p xml:lang="fkv">Vielä met näemä salaperäsen peilikuvan; sitte met kattoma kasuvista kasuhviin. Vielä minun tieto oon rajalinen; sitte se oon täyelinen niinku Jumalan tieto minusta. Mutta nyt net kestävä: usko, toivo ja rakhaus, nämät kolme, ja suuhriin niistä oon rakhaus. <em type="italic">1 Kor 13:12–13</em> </p>
    <p xml:lang="est">102hautaus</p>
    <p xml:lang="fin">Tämän katoavaisuuen häätyy vaatita katoamattomuuela ja tämän kuolevaisen kuolemattomuuela. Mutta ko katoavaisuus vaatitethaan katoamattomuuela ja kuolevaisuus kuolemattomuuela, niin silloin se oon niinku kirjotuksen sana sannoo: <em type="italic">Kuolema oon nielty ja voitto voitettu. Kuolema, missäs oon voittosti? Kuolema, missäs oon terästi? </em>Kuoleman terä oon synti ja synti saapi voimansa laista. Jumalalle kiitos ko hään antaa meile voiton Jeesuksen Kristuksen meän Herran kautta. <em type="italic">1 Kor 15:33–57</em> </p>
    <p xml:lang="fkv">Met tiämä, ette ko se maja joka oon meän maalinen asunto, revithään niin Jumalalla oon meile rakenus taihvaassa, ikunen asunto jota ei ole tehty ihmiskäsin. Ko met olema täälä met huuama ikävästä ette saisima vaatita ittemme meän taihvaalisella asunolla. Ko met sen olema saahneet pääle met emmä seiso alastominna sielä. Met, jokka vielä asuma majassa huuama alaspainettuina; methään emmä halva tulla riisutuiksi, met halvama tulla vaatitetuiksi, niin ette se mikä oon kuolevaista tulis nieletyksi elämältä. <em type="italic">2 Kor 5:1–4</em> </p>
    <p xml:lang="fkv">Meän kotimaa oon taihvaassa, ja sieltä met kans ootama häntä, joka meät pelastaa, herra Jeesus Kristus. Hään muuttaa sen ruuhmiin joka meilä oon alemuuessa niin, ette se tullee samanlaiseksi ko se mikä hällä oon ihanuuessa, ko hällä oon valta panna kaikki allensa. <em type="italic">Fil 3:20–21</em> </p>
    <p xml:lang="fkv">Täälä maan päälä meilä ei ole pysyvää kaupunkia, mutta met haema sitä kaupunkia, joka oon tulossa. <em type="italic">Hepr 13:14</em> </p>
    <p xml:lang="fkv">Rakhaat, met olema nyt Jumalan lapsia, mutta vielä ei ole tullu ilmi mitä meistä tullee. Mutta met tiämä, ette ko hään ilmestyy met tulema hänen kaltasiksi, met saama nähä hänet semmosenna ko hään oon. <em type="italic">1 Juh 3:2</em> </p>
    <p xml:lang="fkv">Älkää pöläkkö. Mie olen ensimäinen ja viiminen ja hään joka ellää. Mie olin kuolu, mutta nähkääs, mie elän iänkaikkisesta iänkaikkisheen, ja mulla oon kuoleman ja kuoleman valtakunnan auvaimet. <em type="italic">Ilm 1:17–18</em> </p>
    <p xml:lang="est">103hautaus</p>
    <p xml:lang="fkv">Ja mie kuulin valtaistumelta voimakhaan äänen joka sano: ” Kattokaa, Jumalan maja ihmisten keskelä, ja hään tullee itte ashuun heän keskuuessa, ja heistä tullee hänen kansa, ja Jumala itte tullee olheen heän tykönä, ja hään tullee pyhkhiin kaikki kyynelheet heän silmistä.  Kuolemaa ei ennää ole, eikä murhetta eikä valitusta eikä kipua ennää ole. Nähkääs, se mikä kerran oli, oon poijessa.” <em type="italic">Ilm 21:3–4</em> </p>
    <p xml:lang="est">104hautaus</p>
    <p xml:lang="est">HAUTHAANLASKEMiNEN/ UURNANLASKEMiNEN</p>
    <p xml:lang="fkv"><em type="italic">Virsi </em>  Virsi saatethaan lukea elikkä veisata. </p>
    <p xml:lang="kal">Raamatunluku</p>
    <p xml:lang="fin">j: (Jumalan:) Isän ja Pojan ja pyhän Hengen nimessä.</p>
    <p xml:lang="fin">Ehotettuja raamatunlukemisen vaihtoehtoja. Muita raamatunlukemisiä saattaa olla.</p>
    <p xml:lang="fin">Ihmisen päivät oon ko ruuho: se kukoistaa ko maan kukkanen, ko tuuli pyhkäsee sen yli, se ei sitä kestä, paikka, jossa se oli oon tyhjä. Mutta ikusesti pyssyy Herran armo. <em type="italic">Ps 103:15–17</em> </p>
    <p xml:lang="fkv">Sie ympäröittet  minua kaikin puolin, olen kokohnaans sinun käessä. <em type="italic">Ps 139:5</em> </p>
    <p xml:lang="fkv">Jeesus sano: ”Mie olen ylösnousemus ja elämä. Joka uskoo minhuun se ellää vaikka se kuolis; ja se joka ellää ja uskoo minhuun se ei  koskhaan  kuole. <em type="italic">Juh 11:25–26</em> </p>
    <p xml:lang="fkv">Jeesus sano: ”Älkää tunteko pölköä. Uskokaa Jumahlaan ja uskokaa minhuun. Minun isän talossa oon monta huonetta. Enhään mie muuten sanos, ette mie lähen poijes valmisthaan teile paikkaa? Ja jos mie nyt lähen poijes ja valmistan teile paikkaa, niin mie tulen takasi nouthaan teät minun tykö, ette tetki oletta sielä missä mie olen.” <em type="italic">Juh 14:1–3</em> </p>
    <p xml:lang="est">105hautaus</p>
    <p xml:lang="fin">Rukkous Muuta rukkousta saattaa olla.</p>
    <p xml:lang="fkv">J: Sulle, meän Jumala ja Luoja, met luovutamma NN:n. met olema pieniä ja hauhraita, mutta met luotama siihen, ette sie joka meile olet antanu elämän ympäröittet meitä kuolemassa ja ikusuuessa. Met tarttema sinun läheisyyttä nyt ja aina. Kiitos NN:n maanpäälisestä elämästä, kiitos kaikesta mitä olema saahneet jakkaa. Auta meitä elhään elävien takia sen aijan mikä meilä oon jäljelä. Ammen.</p>
    <p xml:lang="fkv">Uurna laskethaan hauthaan. Omhaiset saattava jättää hyvästit.</p>
    <p xml:lang="fin">Herran rukkous</p>
    <p xml:lang="fkv">Rukkous saatethaan alkaa sanoila:</p>
    <p xml:lang="fin">p: Rukkoilemma Herran rukkouksen.</p>
    <p xml:lang="fkv">s: Isä meitän joka olet taihvaissa. Pyhitetty olkhoon sinun nimesti. Tulkhoon sinun valtakuntasti. Tapahtukhoon sinun tahtosti niin taihvaassa ko maan päälä. Anna meile tänä päivänä meän jokapäivänen leipä. Ja anna meile antheeksi meän synti, niinku metki annama antheeksi niile jokka oon meitä vasthaan tehneet väärin. Äläkä joha meitä kiusaukshiin, mutta pelasta meät pahasta. Sinun oon valtakunta. voima ja kunnia  iänkaikkisesti. Ammen.</p>
    <p xml:lang="est">106hautaus</p>
    <p xml:lang="fin">Loppurukkous</p>
    <p xml:lang="fin">j:  Anna NN:<em type="italic">le/lle/hälle</em> (oi) Jumala/(oi) Herra, sinun rauha ja anna sinun ikunen valo (+) loistaa hälle. Ammen. </p>
    <p xml:lang="fin"><em type="italic">elikkä </em></p>
    <p xml:lang="fkv">Jos kirkonmenot alotethaan kirkossa/kappelissa ja päätethään hauala niin Loppurukkous ja Siunaus saattava vaihettaa paikkaa: Siunaus kirkossa, sitte saattoväki mennee hauale ja loppurukkous rukkoihlaan.</p>
    <p xml:lang="fin">j: Jumala, joka olet ylösnousemus ja elämä, anna NN:<em type="italic">le/lle/hälle</em> sinun rauha ja anna sinun ikunen valo (+) loistaa hälle. Ammen. </p>
    <p xml:lang="fkv">Loppurukkous ehotusten mukhaan elikkä muila sanoila.</p>
    <p xml:lang="est">Siunaus</p>
    <p xml:lang="fkv">Johtaja saattaa sanoa:</p>
    <p xml:lang="fin">Rukkoilemma Jumalan/Herran siunausta/siunauksen.</p>
    <p xml:lang="fin">j: Herra siunatkhoon meitä ja varjelkhoon meitä. Herra valaskhoon kasuvensa  meile ja olkhoon meile armolinen. Herra kääntäkhöön kasuvensa meän puohleen ja antakhoon meile rauhan. (Jumalan:)Isän ja Pojan ja Pyhän Hengen nimessä. s: Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">j: Herra siunaa meitä ja varjelee meitä Herra valasee kasuvensa meile ja osottaa meile armon. Herra kääntää kasuvensa meän puohleen ja antaa meile rauhan. (Jumalan:) Isän ja Pojan ja Pyhän Hengen nimessä. s: Ammen.</p>
    <p xml:lang="est">107hautaus</p>
    <p xml:lang="fkv"><em type="italic">Virsi Lähätyssanat</em> </p>
    <p xml:lang="fin">j: Lähemä rauhassa, meän Herran Jeesuksen Kristuksen nimessä. Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">j: Jumalan rauha, joka oon yli kaiken ymmäryksen, varjelee meän syämiä ja ajatuksia Kristuksessa Jeesuksessa. Ammen.</p>
    <p xml:lang="fin"><em type="italic">elikkä</em> </p>
    <p xml:lang="fin">j: Isän huolenpito, Pojan rakhaus ja pyhän Hengen läheisyys ympäröikhöön meitä päivän aikana, ja yön tullen ja ko ylösnousemuksen aamu koittaa. Ammen.</p>
    <p xml:lang="nno">108hautaus kyrkokansliet postadress: 751 70 Uppsala  besöksadress: Sysslomansgatan 4 telefon: 018-16 95 00  fax: 018-16 96 40  www.svenskakyrkan.se</p>
  </body>
</document>
