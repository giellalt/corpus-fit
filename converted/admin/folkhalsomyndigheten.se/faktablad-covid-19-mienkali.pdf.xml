<document xml:lang="fit" id="no_id"><header><title/><genre code="admin"/><author><unknown/></author><year>2021</year><wordcount>292</wordcount><conversion_status type="standard"/><availability><license type="standard"/></availability><multilingual/><origFileName>https://www.folkhalsomyndigheten.se/contentassets/7931456a7bef4364ad98585fd1b85c76/faktablad-covid-19-mienkali.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="fin">Uuesta koronaviiryksestä ja covid-19 tauista</p>
<p xml:lang="fkv">Joulukuusta 2019 lähtien leviä uusi koronaviirys mailmassa. Tauti jonka viirys aiheuttaa oon saanu nimen covid-19.</p>
<p xml:lang="fin"><em type="bold">Usseimat tulevat lievästi saihraaksi </em></p>
<p xml:lang="fin">Kaikhiin usseimat tulevat lievästi saihraaksi ja saavat yskän ja kuuhmeen joka mennee yli ittesthääns, mutta jokku tulevat vakavasti saihraaksi ja saavat hengitysvaikeuksia ja keukkokuuhmeen.</p>
<p xml:lang="fin">Viirys leviä likhiisessä kontaktissa saihraan henkilön kansa elikkä ko se rykkii elikkä aivastaa, niin sanottu tippatarttuminen.</p>
<p xml:lang="fkv">Oihreet oon useasti lievät ja tulevat tavalisesti suunile viis päivä jälkhiin ko henkilöä oon tartuttannu. Mutta nämät oihreet saattavat kansa tulla ennen elikkä jälkhiin viittä päivää.</p>
<p xml:lang="fkv"><em type="bold">Covid-19 antaa ylheisen saihrauentuntheen ja yhen elikkä useaman seuraavista oihreista: </em> yskä  kuume  hengitysoihreet  nuha  kurkkukipu  päänsärky  lihas- ja nivelsärky  pahavointi. </p>
<p xml:lang="fin"><em type="bold">Vanheemat saattavat saaja vaikeaman tauin </em></p>
<p xml:lang="fin">Jokku ihmiset saavat vaikeamat vaivat, niinku hengityshankaluukset ja keukkokuuhmeen.</p>
<p xml:lang="fkv">Usseimat niistä jokka saavat vakavaman tauin oon vanheemat henkilöt yli 80 vuotta. Henkilöt joilako oon kruuniset syän- ja keukkosaihrauet elikkä henkilöt joilako oon syöpä saattavat kansa saaja vakavaman tauin.</p>
<p xml:lang="fkv"><em type="bold">Tärkeitä telefooninumeroita </em> Soita 113 13 jos sulla oon ylheisiä kysymyksiä covid-19:sta. Jos sie et pärjää omahoijon kansa koissa sie piät soit-taa telefooninumehroon 1177 ette saaja saihraanhoitoneuvoa (på svenska och engelska). Jos oon hengenvaaralinen tilane niin soita 112. </p>
<p xml:lang="fin"><em type="bold">Aktyelli informasuuni </em>ja vastauksia tavalishiin kysymykshiin www.folkhalsomyndigheten.se/ covid-19 </p>
<p xml:lang="fin"><em type="bold">Seittemän helppoa neuvoa ette suojata itteästi ja muita: </em>1. </p>
<p xml:lang="fkv">Jää kotia jos sie olet sairas elikkä tunnet liepeitä oihreita niinku kurkkukipua, yskää elikkä nuhhaa. Jää kotia vähhiinthääns 48 tiimaa jälkhiin ko sie olet tullu terhveeksi.2.</p>
<p xml:lang="fin">Pese käet useasti saipuala ja lämpimällä veelä vähhiinthääns 20 sekuntia.3.</p>
<p xml:lang="fkv">Käytä käsipriitä ko käsipesomaholisuuksia ei ole.4.</p>
<p xml:lang="fkv">Vältä likhiistä kontaktia saihraitten ihmisitten kansa.5.</p>
<p>Vältä ette koskea silhmiin, nokhaan elikkä suuhuun.6.</p>
<p xml:lang="fkv">Ryi ja aivasta kainalhoon elikkä paperinästyykhiin.7.</p>
<p xml:lang="fkv">Hunteeraa ette ei käyä vanheemitten tykönä jos sie olet sairas elikkä jos sulla oon saihrausoihreita.</p>
</body></document>
