<document xml:lang="fit" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><year>2021</year><wordcount>723</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>https://www.folkhalsomyndigheten.se/contentassets/0694e78aaa3546688982301a61a21880/till-dig-som-vaccinerar-dig-covid19-meankieli.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Sulle joka saat vaksiinin covid-19 vasten</p>
<p>Sulla, jollekko tarjothaan vaksinasuunia covid-19 vasten, oon piiain kysymyksiä ennen sinun päätöstä. Tämä informasuuni saattaa olla tuki sulle vaksinasuunia ennen, sen aikana ja jälkhiin sen.</p>
<p>Tautia covid-19 aiheuttaa viirys. Usseimat jokka saavat tauin covid-19 tulevat lievästi saihraaksi, mutta jokku tulevat vakavasti saihraaksi. Pahhiimassa taphauksessa sitä saattaa kuolla tauista.</p>
<p><em type="bold">Vaksinasuuni suojaa sinua ja muita </em></p>
<p>Vaksinasuuni covid-19 vasten saattaa suojata sinua saamasta tautia, ja se vähentää kansa riskiä ette sie tartutat muita. Aijan olhoon tartunan leviämistä saatethaan topata.</p>
<p><em type="bold">Kelles vaksinasuunia tarjothaan? </em></p>
<p>Justhiins nyt vaksinasuunia covid-19 vasten tarjothaan henkilöile jokka oon 18 vuotta ja vanheemat, Kansanterhveysviraston rekomentasuunitten mukhaan. Vaksiini tarjothaan ensinä niile jollako oon suuriin riski tulla vakavasti saihraaksi.</p>
<p><em type="bold">Intivityelliä arviointia saatethaan tarttea </em></p>
<p>Aluksi vaksinasuunia ei tarjota henkilöile jokka oon 17 vuotta elikkä nuoremat elikkä henkilöile jokka oon raskhaana. Tilane saattaa kuitenki muuttua sen mukhaan ko tieto lissäintyy. Riippuen vaksiinista ja yksityisen henkilön perusongelmasta, vaksinasuunista mennee erityisissä taphauksissa keskustella käsittelevän lääkärin kansa.</p>
<p><em type="bold">Riski ette sairastua vakavasti lissäintyy iän mukhaan </em></p>
<p>Riski ette sie sairastut vakavasti covid-19:sta lissäintyy mitä vanheempi sie olet, olletikki jos sie olet 70 vuotta elikkä vanheempi. Sitä paitti henkilöilä, joilako oon vissiä saihrauksia, oon suurempi riski ko muila ette saaja vakavan covid-19, riippumatta ikkää. <em type="bold"></em></p>
<p><em type="bold">Antaa suojan vakavaa tautia vasten </em></p>
<p>Vaksinasuunin jälkhiin kropan imynisuoja antaa suojan covid-19 vasten. Se ei ole kuitenkhaan varma ette kaikin joitako vaksineerathaan saavat kokohnaisen suojan. Tämä jällaa kaikile vaksiinile, ei vain covid-19 vasten. Mutta sulla oon kuitenki pienempi riski sairastua vakavasti.</p>
<p xml:lang="dan">VAKSINASUUNISTA COVID-19 VASTEN</p>
<p>JOULUKUU 2020</p>
<p><em type="bold">Ennen vaksinasuunia </em></p>
<p>Vaksinasuuni covid-19 vasten oon vapaehtonen.</p>
<p>Sie, joka halvaat tietää lissää ennen vaksinasuunin päätöstä, löyät faktaa ja informasuunia 1177, Kansanterhveysvirastolla ja Lääkevirastolla. Katto kontaktitietoja ensi sivula.</p>
<p><em type="bold">Näin vaksinasuuni tehhään </em></p>
<p>Ennen vaksinasuunia sie täytät terhveysdeklarasuunin.</p>
<p>Saihraanhoitaja antaa sulle vaksiinin pruutala käsivartheen. Jos sinua tarttee vaksineerata kaks kertaa sie saat saman sorttisen vaksiinin molemilla kertoina.</p>
<p>Pistoksen jälkhiin se oon tavalista ette käsivarressa oon vähän kipua, se punehtuu, paisuu elikkä kutisee. Jokku saattavat saaja lyhyaikhaisen kuuhmeen, päänsärjyn ja ylheisen saihrauentuntheen. Nämät oon luonoliset reaksuunit kropan imynisuojassa. Oihreet oon usseimiten lieviä ja menevät yli jonku päivän päästä. Alerkiset reaksuunit oon kauhean harvinhaiset.</p>
<p><em type="bold">Jälkhiin vaksinasuunin </em></p>
<p>Jos sie voit huonosti elikkä olet kiusoissa vaksinasuunin jälkhiin sie piät ottaa yhtheyttä saihraanhoijon kansa ette sinun oihreet tutkithaan, riippumatta jos net liittyvät vaksinasuuhniin elikkä ei.</p>
<p>Saihraanhoito pittää ilmottaa eppäiltyjä sivuvaikutuksia Lääkevirasthoon. Jos sie koet sivuvaikutuksia vaksinasuunin jälkhiin sie saatat kansa itte ilmottaa net osotheela: www.lakemedelsverket.se/rapportera.</p>
<p xml:lang="dan"><em type="bold">Solna </em>Nobels väg 18, 171 82 Solna <em type="bold">Östersund </em>Campusvägen 20. Box 505, 831 26 Östersund. <em type="bold">www.folkhalsomyndigheten.se </em></p>
<p><em type="bold">Viimisen annoksen jälkhiin se mennee viikko ennen ko suoja oon täyelinen </em></p>
<p>Riippuen mitä vaksiiniä käytethään se tarvithaan eri määrä annoksia ette saaja hyvän suojan. Nyt tarvithaan kaks annosta. Se viipyy suunile viikon viimisen annoksen jälkhiin ennen ko kroppa oon saanu täyelisen suojan.</p>
<p><em type="bold">Sulle joka annat tukea omhaiselle vaksinasuunin päätöksessä </em></p>
<p>Sie joka annat tukea likhiiselle omhaiselle vaksinasuunin päätöksessä saatat tarvita puhua lääkärin elikkä saihraanhoitajan kansa jos oon kysymyksiä. Tämä jällaa erityisesti jos sinun omhaisella helpola vuotaa veri, oon takanaolevia saihrauksia elikkä käyttää lääkheitä jokka vaikuttavat imynisuohjaan.</p>
<p><em type="bold">Lissää tauista covid-19 </em></p>
<p>Covid-19:in oihreet vaihtelevat. Usseimiten net oon saman sorttiset ko kovan yskän elikkä flunsainfeksuunin. Kuume ja yskiminen oon tavalisimat oihreet mutta yks elikkä useat seuraavista oihreista saattavat kansa essiintyä: hengitysvaikeukset, nuha, tukossa nokka, kurkkukipu, päänsärky, pahavointi, löysilä vatta, prippuja ihossa, kaonu elikkä huonompi maku, lihaksitten ja nivelitten särkyä.</p>
<p><em type="bold">Kansalinen vaksinasuunirekisteri </em></p>
<p>Kaikki covid-19 vaksinasuunit pittää rekistreerata kansalisessa vaksinasuunirekisterissä. Se informasuuni mitä rekistreerathaan oon henkilönumero elikkä järjestysnumero, vaksiinin päivämäärä, mitä vaksiiniä oon käytetty, satsinumero, hoijonantaja joka oon vastuulinen vaksinasuunista, annosnumero covid-19:ille.</p>
<p>Tämä tehhään ette saatethaan seurata ylös vaksinasuunit. Tietoja suojaa ehoton salhaisuus eikä siiheen pääse potilasjournaalin kautta. Sulla oon oikeus vaatia ulos tiot Taattasuojelulain mukhaan (GDPR).</p>
<p><em type="bold">Tuotantoinformasuuni vaksiinistä </em></p>
<p>Sie löyät aktyellin informasuunin vaksiinistä jonka sie saat tikitaalissa muotossa Lääkheenviraston/ Läkemedelsverkets vebbipaikalta. Sie saatat kirjottaa ulos informasuunin elikkä lukea suohraan vebbipaikala.</p>
<p><em type="bold">Lissää informasuunia ja kontaktitietoja </em></p>
<p type="listitem">Informasuunia mikä jällaa sinua, missä sie asut:</p>
<p type="listitem">1177 Hoito-opas – 1177.se</p>
<p type="listitem">Rekomentasuunia vaksinasuunile ja ette välttää   tartunan leviämistä:</p>
<p type="listitem" xml:lang="dan">Kansanterhveysvirasto –  folkhalsomyndigheten.se</p>
<p type="listitem">Vaksiini covid-19 vasten:</p>
<p type="listitem" xml:lang="dan">Lääkheenvirasto–  lakemedelsverket.se/coronavaccin</p>
<p type="listitem">Lääkheentieto, tel 0771-46 70 10</p>
<p type="listitem">Vastauksia ylheishiin kysymykshiin covid-19:sta  asukhaile:</p>
<p type="listitem" xml:lang="dan">krisinformation.se</p>
<p type="listitem">113 13 – kansalinen informasuuninumero</p>
<p>FO LK</p>
<p xml:lang="dan">ÄLS O</p>
<p>YN</p>
<p xml:lang="dan">DI</p>
<p xml:lang="dan">ET</p>
<p type="listitem" xml:lang="dan">EN , 2021</p>
<p>ART IK</p>
<p xml:lang="dan">ELN U</p>
<p type="listitem" xml:lang="dan">ER:  20215-6-</p>
<p xml:lang="dan">EÄN</p>
<p>KI</p>
<p xml:lang="dan">ELI</p>
<p><em type="bold">Jatka suojaamasta itteä ja muita </em></p>
<p>Sie joka olet saanu vaksiinin tarttet kuitenki jatkaa seuraahmaan rekomentasuunia ette topata tartunanleviämistä.</p>
<p type="listitem">Seuraa kehitystä ja jatka</p>
<p type="listitem">jäähmään kotia jos sie olet sairas</p>
<p type="listitem">pitähmään väliä muihiin ihmishiin</p>
<p type="listitem">pesehmään käsiä useasti.</p>
</body></document>
