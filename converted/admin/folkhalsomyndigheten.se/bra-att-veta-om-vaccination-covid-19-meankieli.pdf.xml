<document xml:lang="fit" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><year>2021</year><wordcount>334</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>https://www.folkhalsomyndigheten.se/contentassets/fc1cf104e9a04221a0bb29a5a4ac04da/bra-att-veta-om-vaccination-covid-19-meankieli.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Sulle joka piät vaksineerata itteästi</p>
<p>Hyvä tietää covid-19 vaksinasjuunista</p>
<p type="listitem">Ennen vaksinasjuunia Ennen vaksinasjuunia sie saat täyttää terhveysilmotuksen missä sie ilmotat jos sie</p>
<p type="listitem">olet vasta vaksineeranu itteästi, joko muula vaksiinila eli vaksiinila covid-19 vasthaan</p>
<p type="listitem">saat helpola verenvuotoa, jostaki syystä. Silti se mennee hyvin vaksineerata sinua, mutta se on hyvä tietää ette verenvuotoa mennee ehkäistä sillon kun saat piston</p>
<p type="listitem">olet reageeranu lujala alerkiala aiemphiin vaksinasjuunhiin.</p>
<p><em type="bold">Näin vaksinasjuuni toimii </em>Siukkasysteri antaa sulle vaksiinin pruutala käsivarren päälipuolheen. Jos sie tarttet saa vaksinasjuunin kaks kertaa sie saat saman tyypin vaksiinia molemila kerroila. <em type="bold">Jälkhiin vaksinasjuunin </em>Kun sie olet vaksineeranu itteästi se ottaa vähhiinthään viikon ennen kun ruumis on rakentanu suojan covid-19 vasthaan. Riippuen mitä vaksiinia jota käytethään tartethaan vaihteleva määrä tuusia ette saa hyvän suojan. Jälkhiin piston on tavalista ette on vähän arka paikka, punehtuu eli kutisee käsivarren yläpuolela. Jokkut saattavat saa lyhyaikasen feeberin, päänsärkyä ja ylheisen siukkatuntheen. Kaikki tämä on luonolinen reaksjuuni ruuhmiin imyynisuojasta. Symtoomit on useasti lievät ja menevät yli yhen päivän jälkhiin. Alerkiset reaksjuunit on hyvin epätavalisia. Jos sie voit huonosti eli olet vaivoissa vaksinasjuunin jälkhiin sie piät kontaktata siukkahoitoa ette sinun symtoomit mennee tutkia, riippumatta jos net mennee liittää vaksinasjuunhiin eli ei. </p>
<p>Siukkahoito pittää ilmottaa eppäiltyjä sivuvaikutuksia</p>
<p>Läkemedelsverkethiin/Metesiinivirasthoon. Jos sie saat sivuvaikutuksia vaksinasjuunin jälkhiin sie saatat kans ilmottaa net itte www.lakemedelsverket.se/rapportera.</p>
<p>MIKSIS VAKSINASJUUNI? Vaksinasjuuni covid-19 vasthaan saattaa suojata sinua ette tulla vakavasti sairhaaks. Se saattaa kans vähentää riskiä ette sie tartutat muita.</p>
<p type="listitem">KELLE TARJOTHAAN VAKSINASJUUNI?  Niille joila on suuriin vaara tulla vakavasti sairhaaks  tarjothaan ensiks vaksinasjuunin. Nykyhetkessä  tarjothaan vaksinasjuuni covid-19 vasthaan henkilöile  jokka on 18 vuotta eli vanheemat.   COVID-19 VAKSINASJUUNI ON VAPAEHTONEN Sulle joka haluat tietää lissää ennen päätösta löyät  faktaa ja tietoja täältä:</p>
<p type="listitem" xml:lang="dan">1177.se</p>
<p type="listitem" xml:lang="dan">folkhalsomyndigheten.se</p>
<p type="listitem" xml:lang="dan">lakemedelsverket.se</p>
<p type="listitem" xml:lang="dan">Läkemedelsupplysningen: 0771-46 70 10</p>
<p type="listitem">JATKA SUOJATA ITTEÄSTI JA MUITA Sie joka olet vaksineeranu itteästi tarttet siltikki jatkaa  seurata ohjeita ja estää tartunanleviämistä.</p>
<p type="listitem">Pysy kotona jos sulla on symtoomia.</p>
<p type="listitem">Piä distansia muihin ihmishiin.</p>
<p type="listitem">Pese käet useasti.</p>
<p>FOLKHÄL</p>
<p xml:lang="dan">SOMYNDIGHETEN 2021. AR</p>
<p xml:lang="dan">TIKEL 21013-12, ME</p>
<p xml:lang="dan">ÄNKIELI</p>
<p xml:lang="dan">Solna Nobels väg 18, 171 82 Solna. Östersund Campusvägen 20. Box 505, 831 26 Östersund. www.folkhalsomyndigheten.se</p>
</body></document>
