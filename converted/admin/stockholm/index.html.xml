<document xml:lang="fit" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>382</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>https://start.stockholm/other-languages/nationella-minoriteter-och-minoritetssprak/kansaliset-vahemistot-ja-vahemistokielet/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Kansaliset vähemistöt ja vähemistökielet - Stockholms stad</p>
<list><p type="listitem" xml:lang="dan">Till övergripande innehåll för webbplatsen</p>
</list><p xml:lang="dan">På Stockholms stads webbplatser använder vi kakor (cookies) för att webbplatserna ska fungera på ett bra sätt för dig. Vad är kakor?</p>
<p type="title">Kansaliset vähemistöt ja vähemistökielet</p>
<p>Jos kuulut johonki kansalishiin vähemisthöin sulla on oikeus käyttää sinun kansalista vähemistökieltä viranomhaisitten kontaktissa. Täälä sie saat tietää mitä oikeuksia sulla on ja mikkä vaatimukset sie saatat asettaa sinun kunthaan ja muihin viranomhaishiin.</p>
<p>Ruotti on vuesta 2000 liittyny Euruupanneuvoston kansalisten vähemistöitten raamikonvensjuunhiin ja maaosan- ja vähemistökielen euruuppalaisheen määräyksheen. Tämän liittymyksen kautta tunnustethiin juutalaiset, romanit, saamelaiset, ruottinsuomalaiset ja tornionlaaksolaiset kansalisina vähemistöinä. Sillon tunnustethiin kans jiddish, romani (romani chib), saame, suomi ja meänkieli vähemistökkielinä.</p>
<p type="title">Kansaliset vähemistöt ja vähemistökielet pittää suojata ja eistää</p>
<p>Laki (2009:724) kansalisista vähemistöistä jällaa koko Ruottissa. Laki sannoo ette kansaliset vähemistökielet pittää suojata ja eistää. Sillä, joka kuuluu kansalisheen vähemisthöön, pittää olla oikeus säilyttää ja kehittää ommaa kulttuuria sekä oppia, kehittää ja käyttää ommaa vähemistökieltä.</p>
<p>Hallintoviranomhaiset pitävät antaa kansalisile vähemistöile maholisuuen vaikuttaa kysymyksissä jokka koskevat heitä ja niin pitkältä kun maholista pittää yhteisneuvontoja vähemistöitten kans sellaisissa kysymyksissä. Viranomhaisila on velvolisuus ilmottaa kansalisista vähemistöoikeuksista ja ylheisen vastuu vähemistölakisäätänön mukhaan.</p>
<p type="title">Erikoisia oikeuksia suomele, meänkielele ja saamele</p>
<p>Stokholmi on suomen, meänkielen ja saamen hallintoalue. Se merkittee ette sulla, joka puhut suomea, meänkieltä eli saamea ja asut Stokholmin kunnassa, on erikoisia oikeuksia.</p>
<p>Sulla, joka asut hallintoalueen kunnassa, on oikeus keskustella viranomhaisitten kans sinun kielelä yksityisessä asiassa missä viranomhainen on päätöksentekijä. Sie piät saa saman kielen vastauksen puhe- ja kirjakielenä. Viranomhainen saattaa päättää erikoisen aijan ja paikan missä tarjothaan vähemistökielen palvelua. Kunta on kans velvolinen järjesthään vähemistökielen esikoulua ja vanhuushoitoa, kokonaisuuessa eli huomattavissa osissa, jos joku toivoo sitä.</p>
<p xml:lang="dan">Förskola på nationella minoritetsspråk (teksti ruottiks)</p>
<p>Stokholmin kaupunkin vanhuushoito</p>
<p>Hallintoalueen kunnat on velvoliset luomhaan päämääriä ja suuntaviivoja omale vähemistöpuliittisile työle.</p>
<p type="title">Äidinkielenopetus</p>
<p>Lapset jokka kuuluvat kansalisheen vähemisthöön saattavat lukea vähemistökieltä äidinkielen ainheena. Ota yhteyttä sinun koulun opinto- ja ammattiohjaajan kans jos sulla on kysymyksiä.</p>
<p type="title">Täälä saatat lukea lissää</p>
<p>Täälä sie saatat tietää lissää sinun oikeuksista (teksti ruottiks):</p>
<p>Näin kaupunki on töissä kansalisten vähemistöitten kans</p>
<p xml:lang="dan">Vebbipaikka minoritet.se</p>
<p>Saamekäräjän vebbipaikka</p>
<p>Vähemistökielistä, Kieliraatin vebbipaikka</p>
<p>Laki kansalisista vähemistöistä ja vähemistökielistä, Ruottin valtiopäivän vebbipaikka</p>
<p>Oikeus kehittää ommaa kansalista vähemistökieltä, Kouluviraston vebbipaikka</p>
<p type="title">Ota yhteyttä Stokholmin kaupunkin kans</p>
<p>Stokholmin Kontaktisentteri <em type="italic">Telefooni: </em>08-508 00 508 </p>
<p xml:lang="dan">Uppdaterad</p>
<p type="title" xml:lang="dan">Favoriter</p>
<p xml:lang="dan">Här sparas dina favoriter så att du snabbt hittar tillbaka till dem.</p>
</body></document>
