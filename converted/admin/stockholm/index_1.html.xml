<document xml:lang="fit" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>345</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>https://aldreomsorg.stockholm/other-languages/vanhuushoito/</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Vanhuushoito - Stockholms stad</p>
<list><p type="listitem" xml:lang="dan">Till övergripande innehåll för webbplatsen</p>
</list><p xml:lang="dan">På Stockholms stads webbplatser använder vi kakor (cookies) för att webbplatserna ska fungera på ett bra sätt för dig. Vad är kakor?</p>
<p type="title">Stokholmin kaupunkin vanhuushoito</p>
<p>Stokholmin kaupunkin vanhuushoito on sulle, joka olet täyttäny 65 vuotta ja jolla on sinun arkipäivässä tarve saa tukea ja apua eli joka tarttet muuttaa asumista.</p>
<p>Turvalarmi, kotipalvelu, päivätoiminta ja huolto ja hoitoasunto on vanhuushoijon esimerkkiä. Stokholmin kaupunki ottaa korvauksen vanhuushoijosta.</p>
<p type="title">Oikeus meänkielisheen vanhuushoithoon</p>
<p>Stokholmin kaupunki on meänkielen hallintoalue. Se merkittee ette sulla, joka kuulut tähhään kansalisheen vähemisthöön on erikoisia oikeuksia.</p>
<p>Sulla on muun muassa oikeus sinun kielelä, sekä puhuttuna ette kirjotettuna, pittää yhteyttä kaupunkin kans. Sulla on kans oikeus saa vanhuushoitoa sinun vähemistökielelä.</p>
<p type="title">Hae vanhuushoitoa</p>
<p>Suuriman osan vanhuushoijon insatsista sie tarttet hakea. Kaupunkiosahallinnon apukäsittelijä päättää asiasta. Sinun tarpheet määräävät kuinka paljon tukea sie saatat saa.</p>
<p>Vanheemat suorhaan (Äldre direkt) on linja, joka saattaa auttaa sinua tulla kontakthiin sinun asunon kaupunkiosan apukäsittelijän kans.</p>
<p xml:lang="dan"><em type="italic">Telefooni: </em>08-80 65 65 <em type="italic">E-posti: </em>aldredirekt.service@stockholm.se </p>
<p>Kun olet saanu päätöksen insatsista sie saatat valita sen huolontoimittajan minkä haluat saa. Niitä on sekä kunnalisia ette privaattia huolontoimittajia.</p>
<p type="title">Turvalarmi</p>
<p>Turvalarmi on kannettava larmikello, jota mennee käyttää sinun kotona vuorokauen ympäri. Kun sie painat larmikelhoon sie saat kontaktia Stokholmin kaupunkin larmisentraalin kans.</p>
<p type="title">Kotipalvelu</p>
<p>Kotipalvelu saattaa auttaa sinua ette sie saatat asua kotona ja tuntea turvaa sinun arkipäivässä. Kotipalvelu saattaa auttaa kaikessa, stäätauksesta ruanlaithoon eli huolthoon monta kertaa vuorokauessa.</p>
<p type="title">Päivätoiminta</p>
<p>Päivätoiminthaan tulet siksi ette saat kohata muita ja osalistua eri toiminthoin eli vain ette olla yhessä. Jos sie tarttet, kotitoiminthaan kuuluvat reisut sinne ja takashiin.</p>
<p type="title">Hoito ja huoltoasunto</p>
<p>Hoito- ja huoltoasuminen on asunto missä on palvelua ja huoltoa vuorokauen ympäri. Asumisheen kuuluu kaikenlaista apua mitä sie tarttet.</p>
<p>Vanhuustenhuolto sulle joka asut Stokholmin kaupunkissa (pdf, 1,7 MB, nytt fönster)</p>
<p>Väkivalta ei mene pansuunille (pdf, 122 kB, nytt fönster)</p>
<p xml:lang="dan">Suunittele sinun asumista senioorina jo nyt (pdf, 871 kB, nytt fönster)</p>
<p>Ostaa ruokaa ja lääkheitä tikitaalisti (pdf, 1244 kB, nytt fönster)</p>
<p>Olla sukulaisitten ja kaveritten kansa tikitaalisti (pdf, 1244 kB, nytt fönster)</p>
<p xml:lang="dan">Uppdaterad</p>
<p type="title" xml:lang="dan">Favoriter</p>
<p xml:lang="dan">Här sparas dina favoriter så att du snabbt hittar tillbaka till dem.</p>
</body></document>
