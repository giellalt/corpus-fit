<document xml:lang="fit" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>2864</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>https://www.regeringen.se/496310/contentassets/6cf4d079f4294037978a3b25496b00fb/nya-omslag/meankieli.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>HOW SWEDEN IS GOVERNED</p>
<p xml:lang="dan">Pääministeri ja valtioneuvokset 3</p>
<p>Näin hallitus tekkee töitä 3</p>
<p>Näin Hallituskanslia tekkee töitä 4</p>
<p>Hallituskanslian toiminta 4</p>
<p>Virastot 6</p>
<p>Pytjettiprosessi 6</p>
<p>Lakisäätäntöprosessi 7</p>
<p>Demokraattinen systeemi jossako oon vaphaat vaalit 8</p>
<p>Ruottalainen hallintomalli – kolme tasoa 8</p>
<p>Ruottin peruslait 9</p>
<p xml:lang="dan">Ihmisoikeuet 9</p>
<p>Tasa-arvo 10</p>
<p>Julkisuus 10</p>
<p>Asiamiehet</p>
<p xml:lang="dan"><em type="bold">Fel! Bokmärket är inte definierat. </em></p>
<p>Valtion tarkastus 11</p>
<p xml:lang="dan"><em type="bold">11 </em></p>
<p>Ruotti ja EU 11</p>
<p>Ruotti ja FN 12</p>
<p>Pohjosmainen yhtheistyö 12</p>
<p xml:lang="dan">HOW SWEDEN IS GOVERNED <em type="bold">3 </em></p>
<p>Näin Ruottia ohjathaan</p>
<p>Hallitus ja Hallituskanslia</p>
<p><em type="bold">Pääministeri ja valtioneuvokset </em>Joka vaalin jälkhiin valtiopäivitten puhemies tekkee esityksen uuesta pääministerikantitaatista. Sitten valtiopäivät valikoittevat pääministerin joka saapii tehtäväksi perustaa hallituksen. Hallitus, pääministerin johola, ohjaa Ruottia. Hallituksen jäsenet oon pääministeri ja vissi määrä valtioneuvoksia, niin sanottuja ministeriä, joilako oon omat vastuualuheet. </p>
<p><em type="bold">Näin hallitus tekkee töitä </em>Hallitus johtaa Ruottia ja oon moturi työssä ette lua ja muuttaa lakia ja saattaa sillä laila vaikuttaa yhteiskunnan ylheisheen kehityksheen. Mutta hallitus oon vastuulinen valtiopäivile ja sillä häätyy olla valtiopäivitten tuki ette saattaa totheuttaa oman politiikan. </p>
<p type="listitem">Hallitus ohjaa maata, ja se tarkottaa ette hallitus muun muassa:</p>
<p type="listitem">esittää uusia lakiehotuksia valtiopäivile</p>
<p type="listitem">totheuttaa valtiopäivitten päätökset</p>
<p type="listitem">oon vastuulinen siittä pytjetistä jostako valtiopäivät oon päättänheet</p>
<p type="listitem">eustaa Ruottia EU:ssä</p>
<p type="listitem">tekkee sopimuksia muitten valtioitten kansa</p>
<p type="listitem">ohjaa valtion toimintaa</p>
<p type="listitem">päättää  vississä  hallintoasioissa,  joistako  kelhään  muula  virastolla  ei  ole  vastuuta.</p>
<p>Net muutokset jokka hallitus halvaa totheuttaa formyleerathaan ehotuksissa, niin sanotuissa proposisuunissa, jokka jätethään valtiopäivile päätettäviksi. Se oon kansa hallitus joka ottaa esile ehotuksia valtion pytjethiin.</p>
<p>Ko valitopäivät oon ottanheet päätöksen kysymyksessä, esimerkiksi uuesta laista elikkä valtion pytjetistä, se oon hallituksen tehtävä ette totheuttaa valitopäivitten päätöksen. Jos yhen uuen lain seurauksenna oon ette kansalaiset saavat uusia oikeuksia eli velvolisuuksia niin tämä tarkottaa samala uusia työtehtäviä sille virastolle joka oon vastuulinen kysymyksestä.</p>
<p><em type="bold">Kollektiivit päätökset </em>Hallitus ottaa yhtheisiä päätöksiä kaikissa hallitusasioissa hallituksen jokaviikkosissa kokkouksissa. Vähhiinthääns viis valtioneuvosta häätyv olla matkassa kokkouksessa ette päätöksiä saatethaan tehhä. Hallituspäätökset oon <em type="bold">4 </em></p>
<p>HOW SWEDEN IS GOVERNEDpitkän päätösprosessin viralinen loppuasema. Ussein hallituksen päätökset oon monen kuukauen virkamiestason työn lopputuloksia. Joskus yks asia saattaa koskea monen valtioneuvoksen vastuualuetta. Siinä taphauksessa virkakaverit valmistelevat asiat yhessä. Kaikki valtioneuvokset häätyvät olla yksmielisiä päätöksestä, ennen ko se otethaan käsittelhyyn hallituskokkouksessa. Joka vuosi otethaan suunile 7000 hallituspäätöstä.</p>
<p><em type="bold">Näin Hallituskanslia tekkee töitä </em>Hallituskanslia oon virasto joka toimi hallituksen staapina ja antaa tukea hallitukselle sen työssä ette ohjata Ruottia ja totheuttaa ommaa politiikkaa. Hallituskansliihaan kuuluvat Valtioneuvosvalmistelu, departtementit ja Hallintoosasto. Hallituskanslialla oon suunile 4 500 työntekijätä, joista suunile 200 oon polittisesti rekryteerattu. Ko hallitus vaihettuu niin net polittisesti rekryteeratut erotethaan työstä ko taas ei polittisesti rekryteeratut virkamiehet saavat olla jäljelä heän viroissa. </p>
<p>Valtioneuvosvalmistelu johtaa ja sovittaa Hallituskanslian työtä ja oon kansa vastuulinen Ruottin EU-politiikan yhtheensovituksesta. Pääministeri oon Valtioneuvostovalmistelun johtaja. Joka departtementin johossa oon yhestä kolhmeen ministeriä töissä, joista yks oon departtementtijohtaja. Hallinto-osaston johtaja oon hallintojohtaja, joka oon virkamies.</p>
<p>Virkamiehet auttavat hallitusta ottamalla esile perustietoja ja ehotuksia eri hallituspäätökshiin ja tutkimalla kysymyksiä jokka oon niin kansalisia ko kansanvälisiä. Suuriimphiin työtehtävhiin kuuluvat lakisäätäntöprosessi ja pytjettiprosessi. Virkamiehet tekevät kansa töitä ette ohjata valtiolisia virastoja jokka kuuluvat itheen kuhunki departtementhiin.</p>
<p>Euroopan Uniuunin (EU:n) työ koskee kaikitten departtementitten toimintaa, ja virkamiehet kaikista departtementistä eustavat Ruottia EU:ssä, ja valmistelevat kysymyksiä EU-kokkoukshiin.</p>
<p>Ruottila oon suunile 100 ulkomaanvirastoa. Ulkomaanvirasthoin kuuluvat meän ampasaatit, eustukset, delekasuunit ja konsylaatit. Yhessä suunile 400 kunniakonsylaatitten kansa net oon Ruottin ulkomaaneustus.</p>
<p><em type="bold">Hallituskanslian toiminta </em>Joka departtementin johtaja oon valtioneuvos, niin sanottu ministeri. Departtementissä saattaa olla useampia valtioneuvoksia ko departtementtijohtaja. Niilä oon sitten vastuu vissistä asiakysymyksestä. Joka valtioneuvoksella oon staapi jossako oon polittisia virkamiehiä, esimerkiksi valtionsihteeri, poliittisesti asiantuntioita ja pressisihteeri. </p>
<p><em type="bold">Työmarkkinadeparttementti </em></p>
<p xml:lang="dan">Työmarkkinadepartementin vastuualuheet: työelämäpolitiikka, työmarkkinapolitiikka, integrasuunipolitiikka, diskrimineerinkikysymykset, ihmisoikeuet kansalisella tasola, ruottalainen kansalaisuus ja minuriteettipolitiikka.</p>
<p xml:lang="dan">HOW SWEDEN IS GOVERNED <em type="bold">5 </em></p>
<p xml:lang="dan"><em type="bold">Finansideparttementti </em>Finansideparttementin vastuualuheet: ekonoominen politiikka, valtion pytjetti, veropolitiikka, finansimarkkinakysymykset, pelikysymysket, kansanvälinen ekonominen yhteistyö, valtiolisesti omistetut yritykset ja kunnalinen ekonomii ja lakisäätäntö. </p>
<p><em type="bold">Puolustusdeparttementti </em>Puolustusdeparttementin vastuualuheet: totalipuolustus, suoja ja valmistelu onnettomuuksia vasthaan, kriisivalmistelu, kansanväliset rauhanetistämät toimit, kansanoikeus asekonfliktissä ja turvalisuuspoliittiset tietokysymykset. </p>
<p xml:lang="dan"><em type="bold">Infrastryktyyrideparttementti </em></p>
<p>Infrastryktyyrideparttementti oon vastuulinen kysymyksistä jokka koskevat kuljetusta ja infrastryktyyriä, dikitaliseerinkiä ja it:tä, postikysymyksiä ja enerkiikysymyksiä.</p>
<p xml:lang="dan"><em type="bold">Oikeusdeparttementti </em>Oikeusdeparttementin vastuualuheet: peruslait ja rangastusoikeuen lakisäätäntö, sivilioikeus ja prosessioikeus, oikeuslaitos, migrasuuni- ja asylipolitiikka, asiat armon annosta rikosoikeuenkäynissä ja vississä muissa rikosoikeuenkäyntiasioissa, demokratiipolitiikka ja konsymenttikysymykset. </p>
<p xml:lang="dan"><em type="bold">Kulttuurideparttementti </em>Kulttuurideparttementin vastuualuheet: kulttuuri ja kulttuuriluojitten ehot, kultuuriperintö, meetiat, filmi ja iitrotti. </p>
<p><em type="bold">Miljöödeparttementti </em>Miljöödeparttementin vastuualuheet: myrkytön arkipäivämiljöö, klimatti, meri, vesi, biolooginen moninaisuus, luononhoito, miljööpäämääräsysteemi, kansanvälinen miljööyhteistyö, kiertokulku, ytinvoima- ja sätheilysuoja, miljöölakisäätäntö, miljöötekniikka ja miljöötutkimus. </p>
<p><em type="bold">Elinkeinodeparttementti </em>Elinkeinodeparttementin vastuualuheet: rekiunaali kasvanti, enerkii, kuljetukset ja infrastryktyyri, it ja posti ja elinkeinoelämä. Vastuualue elinkeinoelämä sisältää yritteliäisyyttä ja entreprenööritoimintaa, konkkyrensivoimaa ja hyvin toimivia markkinoita ja tarpheenmotiveerattua tutkimusta ja innovasuunia. </p>
<p><em type="bold">Sosiaalideparttementti </em>Sosiaalideparttementin vastuualuheet: terhveys- ja saihraanhoito, kansanterhveys, lasten oikeuet, toimintarajotus, vanhuustenhuolto, sosiaalipalvelu, siukkavakkuutus, pansuunit ja ekonoominen peretuki, valtiolinen hallinto, asuminen, rakentaminen ja uskontoliitot. </p>
<p><em type="bold">Koulutusdeparttementti </em>Koulutusdeparttementin vastuualuheet: esikoulu ja koulu, yniversiteetti ja korkeakoulu, tutkimus, täysitten koulutus, kehitysvammasten koulutus, ruottin kielen opetus maahaanmuuttajille, kansanopetus, avaruustoiminta, tasa-arvo, nuorisopolitiikka ja politiikka sivilille yhteiskunnale. <em type="bold">6 </em></p>
<p>HOW SWEDEN IS GOVERNED</p>
<p><em type="bold">Ulkomaandeparttementti </em>Ulkomaandeparttementin vastuualuheet: ulkomaan- ja turvalisuuspolitiikka, globali kehitys ja avustus, kauppapolitiikka, apu ruottalaisile ulkomaila, kansanoikeus ja kansanväliset ihmisoikeuet, sota-asheitten eksporttikontrolli, kansanväliset yhteistyöt maitten ja rekiuunitten välilä ja kaupan-, investeerinkin- ja Ruottin eistäminen. </p>
<p>Departtementitten lisäksi oon kansa kokohnaisvaltanen organisasuuni:</p>
<p><em type="bold">Valtioneuvosvalmistelu </em>Valtioneuvosvalmistelulla oon tehtävännä ette johtaa ja sovittaa työtä Hallituskansliassa ja olla vastuulinen Ruottin EU-politiikan yhtheensovittelusta. Valtioneuvosvalmistelhuun kuuluuvat pääministerin ja EU-ministerin kansliat. </p>
<p><em type="bold">Hallinto-osasto </em>Hallinto-osasto oon Hallituskanslian yhtheinen resyrsi ja se oon vastuulinen departtementtikokohnaisvaltaavista hallintokysymyksistä. Tähhään kuuluvat muun muassa muutos- ja uuistustyöt Hallituskansliassa, viraston ekonomii, työnantajakysymykset, kompetensitarjonta, it-tuki, kirjastot, arkiivit ja diarit, niinku informasuuni ja komynikasuuni. </p>
<p><em type="bold">Virastot </em>Joka departtementin vastuualuheesheen kuuluu tietty määrä valitolisia virastoja, jokka pitävät seurata niitä lakia ja totheuttaa sen toiminan jonka valtiopäivät ja hallitus oon päättänheet. Migrasuunivirasto ja Verovirasto oon esimerkkiä valtion virastoista. </p>
<p>Joka vuosi hallitus päättää virastoitten määrärahapreivistä. Siinä seisoo mikkä tavotheet virastolla oon omale toiminalle ja kunka paljon rahhaa se saattaa käyttää. Hallituksela oon siis aika suuret maholisuuet ohjata virastoitten toimintaa, mutta se ei saa mishään taphauksessa ohjata kunka virasto pittää nouatta tiettyä lakia elikkä päättää yksityisessä asiassa. Virastot päättävät tästä ittenhäisesti ja ilmottavat niistä departtementhiin. Monessa muussa maassa yksityiselä valtioneuvoksella oon valta ette suohraan puuttua virastoitten juoksevhaan toiminthaan. Ruottissa ei ole tämän sorttisia maholisuuksia. Tätä pruukathaan kuttua kielto ministeriohjausta vasthaan.</p>
<p><em type="bold">Pytjettiprosessi </em>Valtion pytjettityö oon pitkä prosessi joka alkaa yli vuen ennen ko aktyelli pytjettivuosi alkaa. </p>
<p>Prosessi alkaa joulukuussa sillä laila ette</p>
<p>Finansideparttementti esittää proknoosia hallitukselle yhtheiskuntaekonomiin kehityksestä. Maaliskuussa piethään hallituskeskustelut valtion pytjetin suunasta. Tulevitten vuositten pääsuunasta päätethään ekonoomisessa keväproposisuunissa, joka jätethään valtiopäivile huhtikuussa.</p>
<p>Kevän ja kesän aikana työ jatkuu departtementissä ja hallitus jättää tulevan vuen valtion pytjettiehotuksen, pytjettiproposisuunin, valtiopäivile syyskuussa.</p>
<p xml:lang="dan">HOW SWEDEN IS GOVERNED <em type="bold">7 </em></p>
<p>Sillä aikaa ko valtiopäivät käsittelevät pytjettiproposisuunia departtementit ottavat esile määrärahapreivin virastoile. Hallitus päättää määrärahapreivistä virastoile ennen vuen vaihtoa.</p>
<p><em type="bold">Lakisäätäntöprosessi </em>Ruottin valtiopäivät päättävät uusista laista. Hallitus alottaa usseimat lakiehotukset. Hallitus jättää joka vuosi suunile 200 proposisuunia valtiopäivile. Joissaki proposisuunissa ehotethaan aivan uutta lakisäätäntöä ko taas toisissa ehotethaan muutoksia olemassaolehviin lakhiin. </p>
<p><em type="bold">Tutkimukset ja komiteat </em>Vissit kysymykset jonka kansa hallitus tekkee töitä oon vaikeamat ratkasta ko toiset. Semmosissa taphauksissa hallitus saattaa ottaa töihiin erityisen tutkian (yhen henkilön) elikkä komitean (monen hengen ryhmän) joka saapii tehtäväksi ette tutkia kysymystä. Hallitus kuvvaa tehtävvää niin sanotuissa direktiivissä tälle tutkialle elikkä komiteale. Lopputulokset koothaan raporthiin joka tullee julkiseksi ja saatavaksi. </p>
<p><em type="bold">Ko hallitus halvaa saaja läpi uuen lain niin tämä usseimiten tapahtuu tällä laila: </em>1. Valtiolinen tutkimus panthaan tutkimhaan kysymystä. Yks komitea eli yks henkilö saapii tehtäväksi ette käyvä läpi etelytykset sille jotako hallitus halvaa viä läpi. Tehtävän raamit määritelhään niin sanotuissa komiteadirektiivissä. 2. Ko tutkimus oon valmis niin tutkia elikkä komitea kirjottaa raportin. 3. Raportti lähetethään virastoile, organisasuunile, kunnile ja muile innostunheile jokka saavat antaa mielipitheitä, niin sanottuja remissivastauksia. Jos monet remissi-instansit oon nekatiivit niin saatethaan päättää, ette kysymystä ei viettä eemäksi, elikkä ette yritethään löytää muita ratkasuja ko mitä tutkimus ehottaa. 4. Raportti lähetethään kansa Lakineuvokselle joka tarkistaa jyritiset aspektit. 5. Hallitus kirjottaa sitten ehotuksen, proposisuunin, valtiopäivile. 6. Yks valtiopäivitten valiokunnista saapii antaa mielipitheitä ehotuksesta (valiokuntamietintö). 7. Valtiopäivät äänestävät proposisuunista. Jos se hyväksythään niin uusi laki saatethaan tehhä julkiseksi Ruottin säätäntökokoelmassa (SFS, Svensk för fattningssamling). </p>
<p>Osa lakisäätänöstä, joka koskee Ruottia, taphtuu Euroopan unionissa. Vissit lait jokka päätethään EU:ssä jällaavat varsin Ruottissa ilman ette valtiopäivät päättävät kysymyksessä. <em type="bold">8 </em></p>
<p>HOW SWEDEN IS GOVERNED</p>
<p><em type="bold">Ruottalainen yhteiskuntamalli </em></p>
<p><em type="bold">Demokraattinen systeemi jossako oon vaphaat vaalit </em>Ruotti oon demokratii jossako oon parlamentaarinen ohjausmalli, joka tarkottaa sitä ette kaikki julkinen valta lähtee kansalta. Laista päättävät valtiopäivät jollako oon 349 jäsentä, jokka ihmiskansa valikoittee joka neljäs vuosi. Joka vaalin jälkhiin valtiopäivitten puhemies ehottaa uuen pääministerin. Valtiopäivät valikoittevat sitten pääministerin joka saapii tehtäväksi panna kokhoon uuen hallituksen. </p>
<p>Viralisesti Ruotti oon konstitysunelli monarkii ja kuninkas Carl XVI Gustaf oon valtionjohtaja. Monarkiila oon sympoolinen valtionjohtaja-toiminta jonka tehtävät melkein aina oon seremoniellit,</p>
<p>Ko ylheisiä vaalia piethään niin Ruottissa oon suunile seittemän miljoonaa äänestysoikeutettua joilako oon maholisuus olla matkassa ja vaikuttaa kukka saavat eustaa kansaa valtiopäivilä, maakäräjissä ja kunnissa.</p>
<p>Ette saaja äänestää näissä kolmessa vaalissa sitä pittää täyttää 18 vuotta viimisthääns vaalipäivänä.</p>
<p>Äänestämisen lisäksi oon muita maholisuuksia vaikuttaa ruottalaisheen politiikhaan. Joitaki esimerkkiä oon ette liittyä johonki poliittisheen parttihoon, jättää mielipitheitä komiteeoitten ja tutkimuksitten raportista, ja ette osalistua kansanäänestykshiin.</p>
<p>Joka viies vuosi piethään kansa EU:n parlamenttivaalit, ainua EU:n institysuunista joka oon suohraan valikoittu. Kaikin jokka oon kansalaiset yhessä EU:jäsenmaassa ja oon kansankirjoila Ruottissa saavat äänestää Ruottissa.</p>
<p><em type="bold">Ruottalainen hallintomalli </em>Ruottia ohjathaan kansalisella tasola, rekiunaalila tasola ja paikalisella tasola. Tämän lisäksi oon vielä EU- taso. </p>
<p><em type="bold">Kansalinen taso </em>Valtiopäivät, jollako oon valta säätää lait, eustaa kansaa kanalisella tasola. Hallitus ohjaa Ruottia totheuttamalla Valtiopäivitten päätökset ja tekkee alotheita uushiin laista ja lakimuutokshiin. Avuksi työssä hallituksela oon Hallituskanslia ja valtioliset virastot. </p>
<p><em type="bold">Rekiunaali taso </em>Ruotti oon jaettu 21 läähniin. Joka läänissä oon valtiolinen, rekiunaali virasto, lääninhallitus. Vissilä muila valtion virastoila oon kansa toimintaa rekiunaalila ja paikalisella tasola. Rekiuunia oon 20. Korkein päättävä orgaani rekiuunivaltuusto. Kunnanlaki ohjaa rekiuunitten toimintaa mutta niissä oon kansa maholisuuksia itteohjauksheen, niin sanottu ette päätökset joka yksityisessä kunnassa, elikkä rekiuunissa päätethään siinä sektorissa. </p>
<p xml:lang="dan">HOW SWEDEN IS GOVERNED <em type="bold">9 </em></p>
<p><em type="bold">Paikalinen taso </em>Ruottissa oon 290 kuntaa. Kunnat oon vastuuliset suuriimasta osasta yhteiskuntapalvelusta joka oon sielä missä met asuma. Sen tärkeimphiin tehtävhiin kuuluvat esikoulu, koulu, sosiaalipalvelu ja vanhustenhuolto. Kuntia ohjaavat politiikkerit, jokka ihmiskansa oon valikoinu. Korkein päättävä orgaaani oon kunnanvaltuusto. Kunnanlaki ohjaa kunnitten toimintaa mutta niinku rekiunaalila tasola tääläki oon maholisuuksia itteohjaamisheen. </p>
<p><em type="bold">Eurooppalainen taso </em>Ruotti kuuluu EU:n säänösthöön ja oon matkassa siinä prosessissa jossako valmistethaan ja päätethään uusista yhtheisistä säänöistä. Hallitus eustaa Ruottia Euroopparaatissa ja Euroopan uniuunin neuvoksessa, jotako ussein kuttuthaan ministerineuvokseksi elikkä neuvokseksi ja joka päättää tulevan yhtheistyön suuntaviivoista. Pääministerillä oon kansa kokohnaisvaltanen vastuu Ruottin EUpolitiikan kehityksestä ja sovittelusta. </p>
<p><em type="bold">Ruottin peruslait </em>Peruslait oon yli kaikki muut lait eikä mikhään muu laki saa olla ristiriiassa peruslain kansa. Niitä ei mene muuttaakhaan yhtä helpola ko muita lakia. Muutos vaatii kahenkertasen hyväksymisen valtiopäiviltä. Näitten kahen hyväksymisen välilä häythään pittää uuet valtiopäivävaalit. </p>
<p type="listitem">Peruslait koskevat ohjausmallia ja demokratiita, kruununperimistä, sananvaphautta ja painovaphautta ja muita perustavia vaphauksia ja oikeuksia:</p>
<p type="listitem">Vuen  1974  hallitusmuoto  sisältää  ruottalaisen  valtiomallin  perustheet,  kunka hallitus pittää tehhä töitä, mitä perustavia vaphauksia ja oikeuksia  ruottalaisela kansala oon ja kunka valtiopäivävaalit järjestethään.</p>
<p type="listitem">Vuen 1810 syksesuunijärjestelmä säätää kunka Ruottin kruunua perithään,  se tarkottaa sitä, kuka pittää olla kuninkas eli drottninki.</p>
<p type="listitem">Vuen  1949  painovaphaussäätäntö  sisältää  muun  muassa  määräyksiä  painovaphauesta ja oikeuesta ette ottaa ossaa ylheisistä asiakirjoista.</p>
<p>Vuen 1991 sananvaphausperuslaki säätää sanavaphautta raatiossa, tv:ssä, filmissä ja muissa vastaavissa meetioissa.</p>
<p><em type="bold">Ihmiskoikeuet </em>Vastuu siittä, ette ihmisoikeuksia ei loukata, oon valtiopäivitten, hallituksen ja koko valtiolisen, rekiunaalin ja kunnalisen tominan. Hallituksen pitkänaijan tavote oon ette varmistaa täyelisen kunniotuksen ihmisoikeuksille Ruottissa. </p>
<p>Ruottissa ihmisoikeuksia suojathaan niin perustuslaissa ko muissa laissa ja säätänöissä. Tämän lisäksi Eurooppalainen konvensuuni suojasta ihmisoikeuksille ja perustheelisille vaphauksille oon voimassa lakina Ruottissa vuelta 1995 lähtien. Oon olemassa muitaki kansanvälisiä sopimuksia valtioitten välissä joissako toethaan ihmisoikeuksia. Hallituksen työ ihmisoikeuksitten etistämisestä ja suojaamisesta leimaa niin kansalista politiikkaa ko ulkomaanpolitiikan kaikkia osia. <em type="bold">10 </em></p>
<p>HOW SWEDEN IS GOVERNED</p>
<p><em type="bold">Tasa-arvo </em>Ruottissa oon pitkä perine tasa-arvokysymystyöstä. Tasa-arvo tarkottaa, ette vaimoila ja miehilä oon samat oikeuet ja samat maholisuuet kaikila aluheila elämässä, esimerkiksi samat ehot työmarkkinoila, jaettu vastuu koista ja lapsista ja ekonoominen tasa-arvosuus. </p>
<p>Mutta vieläki vallan ja vaikutusmaholisuuksitten jako vaimoitten ja miesten välissä oon erin näkönen yhteiskunnan eri osissa. Politiikka oon yks alue jossako sukupuolijako oon kaikhiin tasasiin. Valtiopäivilä osa vaimoja oon suunile 46 prosenttia ja osa miehiä 54 prosenttia. Muila aluheila, niinku tietheessä, kulttuurissa, massmeetioissa, Ruottin kirkossa ja elinkeinoelämässä, vaimoja oon vähempi johtavissa asemissa. Elinkeinoelämässä miesten ylivoimaisuus oon kaikhiin suuriin, vaikka viimi vuosina oonki tapahtunnu joitaki muutoksia.</p>
<p><em type="bold">Julkisuus </em></p>
<p><em type="bold">Julkisuusprinsiippi </em>Julkisuusprinsiippi tarkottaa ette virastot, valtiopäivitten ja päättävitten kunnalisitten kokkouksitten toiminta niin pitkälti ko maholista pittää olla aukenhainen. Ylheisitten asiakirjoitten julkisuus oon kirjotettu sisäle yhtheen peruslakhiin, painovaphaussäätänthöön, ette varmistaa valvontamaholisuuen työssä. </p>
<p>Julkisuusprinsiippi antaa kaikile oikeuen ette ottaa ossaa julkisista asiapaperista. Asiakirjat jokka tulevat sisäle Hallituskanslihaan elikkä lähetethään ulos sieltä ja muilta virastoista, esimerkiksi preivit, päätökset ja tutkimukset oon usseimiten julkisia. Pääsääntö oon ette kaikki sisäletulevat asiakirjat pittää rekistreerata vasthaanottavan viraston vasthaanotola.</p>
<p>Muisthiinpanoja ja esityksiä ei normaalisti pietä julkisinna asiakirjoina. Jos sitä halvaa tietää mitä asiakirjoja tietylä virastolla oon elikkä jos sitä halvaa ottaa niistä ossaa niin sitä saattaa ottaa yhteyttä viraston kansa.</p>
<p>Julkisuusprinsiippi tarkottaa kansa ette virkamiehilä ja muila jokka oon työssä valtiolle, kunnale ja maakäräjälle, oon ilmotusvaphaus. Tämä tarkottaa ette niilä oon vaphaus selittää semmosesta joka muuten oon salhaista, paitti vissiä tietoja, esimerkiksi meetioile, ilman ette heitä saatethaan rangastaa siittä ja ilman ette työnantaja saapii ottaa selvile kuka oon jättäny tiot.</p>
<p><em type="bold">Asiamiehet </em>Tärkeä fynksuuni ette varmistaa avosuutta julkisessa sektorissa oon asiamiessysteemi, käsite joka oon leviny monessa muussa maassa. </p>
<p>Ruottila oon seuraavat viraliset asiamiehet:</p>
<p><em type="bold">Oikeusasiamiehet (JO) </em>– elikkä Valtiopäivitten asiamiehet, joitako heitä kuttuhaan julkisesti – valikoithaan valtiopäiviltä ette tarkistaa ette virastot ja niitten virkamiehet heän toiminassa seuraavat voimassa olevia lakia ja muita säätäntöjä. </p>
<p xml:lang="dan">HOW SWEDEN IS GOVERNED <em type="bold">11 </em></p>
<p><em type="bold">Oikeuskanslerin (JK) </em>päätehtävät oon ette hallituksen puolesta valvoa virastoitten ja tuomioistuimitten yli, olla valtion eustjaanna riioissa tuomioistuimissa, säänöttää vahingonkorvausvaatimuksia valtiota vasthaan, toimia syyttäjännä paino- ja puhumisvaphausasioissa ja olla valtion jyritisennä neuvonantajanna. </p>
<p><em type="bold">Konsymenttiasiamies (KO) </em>puolustaa konsymentitten etuja yrityksiä vasthaan tuomioistuimissa. KO:n päätehtävä oon ette tarkistaa ette yritykset nouattavat markinointilakia, sopimusehtolakia, tuotantoturvalisuuslakia ja distansi- ja kotimyyntilakia. </p>
<p><em type="bold">Syrjintäasiamies (DO) </em>valvoo syrjintälain nouattamista. </p>
<p><em type="bold">Lapsiasiamies (BO) </em>valvoo lapsitten ja nuoritten oikeuksista ja intressiä lähtien FN:in konvensuunista lapsen oikeuksista. </p>
<p><em type="bold">Lapsi- ja oppilasasiamies (BEO) </em>oon saanu tehtäväksi ette valvoa lapsitten ja oppilhaitten oikeuksitten yli koululain mukhaan. </p>
<p><em type="bold">Valtion tarkastus </em>Konstitysuunivaliokunta (KU) oon valiokunta, valtiopäivilä, joka tarkastaa valtioneuvoksitten virkatehtäviä ja hallitusasioitten käsittelyä. Tämän lisäksi KU valmistaa asioita jokka koskevat esimerkiksi peruslakia, valtiopäiväjärjestystä ja riikinrevisoritten vaalia. </p>
<p>Riikinrevisuuni, joka oon valtiopäivitten alanen virasto, tarkastaa valtiolisia virastoja ja toimintoja ja tarkistaa ette net nouattavat ohjeita, sääntöjä ja säätäntöjä ja ette net saavuttavat heän tavotheita, se tarkottaa ette hallitus ja muut virastot hoitavat heän työnsä.</p>
<p>Vissit valtion virastoista oon kansa valvontavirastoja, se tarkottaa ette niilä oon tehtävännä tarkistaa toimintoja. Valtio tarkastaa ja tukkee sillä laila maakäräjitten, rekiuunitten ja kunnitten työtä. Kouluinspeksuuni oon esimerkiksi valvontavirasto, joka tarkastaa kouluja, kattomalla jos net nouattavat lakia ja sääntöjä.</p>
<p>Ruotti mailmassa <em type="bold"></em></p>
<p><em type="bold">Ruotti ja EU </em>1 tammikuusta lähtien 1995 Ruotti oon EU-jäsen, kansalisen äänestyksen jälkhiin vuona 1994. Jäsenys tarkottaa ette Ruotti osalistuu EU:n työhöön ja ette Ruottila oon maholisuuksia vaikuttaa EU:n päätökshiin. </p>
<p>Ruotti ei ole vielä liittyny EU:n ekonomisheen eikä EU:n monetäähriin uniuuhniin, EMU:huun, mikä muun muassa tarkottaa ette jäsenmaila oon euro yhteisennä valyttana. Syyskuussa vuona 2003 järjestethiin Ruottissa kansanäänestys <em type="bold">12 </em></p>
<p>HOW SWEDEN IS GOVERNEDkysymyksestä pitäskö Ruotti liittyä valyttauniuuhniin. Tuloksenna 55,9 prosenttia äänestäjistä vastasit ei.</p>
<p>Suunile 1200 ruottalaista oon EU:n töissä. Jokku heistä eustavat Ruottia ja Ruottin intressiä, toiset taas oon töissä EU:n hallinossa, esimerkiksi Eurooppalaisessa komisuunissa.</p>
<p><em type="bold">Ruotti ja FN </em>Ruotti tuli FN-jäseneksi (Yhistynheishiin Kansakunthiin) vuona 1946, vuotta jälkhiin ko organisasuuni oli perustettu. Sen jälkhiin aktiivi innostuminen FN:issä oon ollu tärkeä osa ruottalaisessa ulkomaanpolitiikassa. </p>
<p>Ruottin hallitus oon, valtiopäivitten laajan tuen avula, aina pitäny yhtheistyötä FN:issä tärkeimpännä välihneenä ette tulla oikeishiin päätökshiin mailman suurissa elossapysymiskysymyksissä, Tämä tehtävä vaatii voimakhaan FN:in ja likhiisen yhteheistyön paikalisitten organisasuunitten, yksityisitten maitten ja siviliyhtheiskunnan kansa ympäri mailmaa. 1960-luvulta lähtien</p>
<p>Ruotti oon ottanu ossaa useamassa</p>
<p>FN:in rauhanturvaamisissa toimissa. Enämpi ko 70 000 ruottalaista oon vuositten aikana olheet FN:in palveluksessa ja monet ruottalaiset oon toiminheet FNvälittäjinnä.</p>
<p>Ruottin osalistuminen FN:in toiminassa oon monipuolista. Maa oon ollut matkassa alkhuunpanijanna monessa tärkeässä asiakysymyksessä. Kuolemanrangastuksen poistaminen, lapsitten oikeukset, apartheitin lopettaminen, tortyyrikonvensuuni, niinku kansa sota-asheitten vähentäminen, miljöö ja taistelu narkotiikkaa vasthaan oon esimerkkiä kysymyksistä joistako Ruotti oon ollu huolehtimassa. Ruotti oon kansa yksi suuriimista lahjottajista FN:in eri järjestöile multtilateraalissa kehitysyhtheistyössä.</p>
<p><em type="bold">Pohjosmainen yhtheistyö </em>Formaliseerattu yhtheistyö pohjoismaitten välilä oon niitä vanhiimpia ja laajiimpia rekiunaalia yhtheistöitä mailmassa. Poliittinen yhtheistyö rakentautuu yhtheishiin arhvoin ja halhuun ette saavuttaa tulokshiin jokka tuottavat dynaamisen kehitykshen ja laajentavat Pohjosmaan kompetensiä ja konkyrensivoimaa. </p>
<p><em type="bold">Pohjosmainen neuvos </em>Pohjosmaisessa neuvoksessa, joka perustethiin vuona 1952, oon 87 neuvostojäsentä Tanskasta, Suomesta, Iislantista, Norjasta, Ruottista, Fääröarista, Gröönlantista ja Ahvenanmaasta. Jäsenet oon maitten parlamentissä, numineerathaan itteltä kultaki parttiolta ja valikoithaan parlamentiltä. Suoria vaalia Pohjosmaisheen neuosthoon ei järjestetä. </p>
<p><em type="bold">Pohjosmainen ministerineuvos </em>Pohjosmainen ministerineuvos perustethiin vuona 1971 ja oon pohjosmaitten hallituksitten yhtheistyöorgaani. Nimestä huolimatta ministerineuvos ei ole ainuasthaan yks neuvos ko monta neuvostoa. Usseimat pohjosmaitten </p>
<p>HOW SWEDEN IS GOVERNED <em type="bold">13 </em>ammattiministerit kokkointuvat ministerineuvoksessa pari kertaa vuessa. Poikkeukset oon muun muassa ulkomaan- ja puolustusministerit, jokka ei ole matkassa Pohjosmaitten ministerineuvoksessa. Tämä ei tietenkhään estä sitä ettei nämät ministerit kohtaa. <em type="bold">14 </em></p>
<p>HOW SWEDEN IS GOVERNED</p>
<p>Tietoa Ruottista</p>
<p><em type="bold">Pääkaupunki: </em>Stokholmi <em type="bold">Väkiluku: </em>Suunile 10 miljoonaa asukasta <em type="bold">Keskielopittuus: </em>Miehet suunile 81 vuotta, vaimot suunile 84 vuotta <em type="bold">Kieli: </em>Ruottinkieli, Tunnustettuja minuriteettikieliä: suomenkieli, saamenkieli, meänkieli, roominkieli, jiddiksenkieli </p>
<p><em type="bold">Valtiomuoto: </em>Konstitysunelli monarkii, parlamentaarinen demokratii <em type="bold">Parlamentti: </em>Kansanvalittu yhenkamarin valtiopäivät jossako oon 349 jäsentä. </p>
<p>Niistä oon 46,1 prosenttia vaimoja ja 53,9 prosenttia miehiä (2018)</p>
<p><em type="bold">Areaali: </em>450 000 km2, kolmas suuriin maa Länsieuroopassa <em type="bold">Valytta: </em>Kruunu (SEK) </p>
<p xml:lang="dan"><em type="bold">Lissää informasuunia: </em>www.regeringen.se ( svenska) www.government.se (engelska) www.sweden.se </p>
<p><em type="bold">Lissää statistiikkaa: </em>www.scb.se </p>
<p><em type="bold">Kontakti </em></p>
<p><em type="bold">Telefooni </em>Hallituskanslian väkseli: +46 8 405 10 00 </p>
<p xml:lang="dan"><em type="bold">Posti </em>Kaikki departtementit: 103 33 Stockholm </p>
<p xml:lang="dan"><em type="bold">E-posti </em>Katto www.regeringen.se </p>
<p>Prudyksjuuni: Hallistuskansliin</p>
<p>Yhtheysosasto, Ruottin</p>
<p>Hallituskanslii,</p>
<p>Stokholmi 2014</p>
</body></document>
