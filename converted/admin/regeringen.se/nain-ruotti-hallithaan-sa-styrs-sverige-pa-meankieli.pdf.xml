<document xml:lang="fit" id="no_id"><header><title/><genre code="admin"/><author><unknown/></author><wordcount>2331</wordcount><conversion_status type="standard"/><availability><license type="standard"/></availability><multilingual/><origFileName>https://www.regeringen.se/49bb4b/contentassets/515a3a6d09c741b49ed335fcdd2bc618/nain-ruotti-hallithaan-sa-styrs-sverige-pa-meankieli</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="fin">Näin Ruotti hallithaan</p>
<p xml:lang="fin"><em type="bold">Hallituskansliin </em></p>
<p xml:lang="fin">Pääministeri ja valtioneuvokset 3</p>
<p xml:lang="fin">Näin toimii hallitus 3</p>
<p xml:lang="fin">Näin toimii</p>
<p xml:lang="fin">Hallituskanslii 4</p>
<p xml:lang="fin">Hallituskansliin toiminta 4</p>
<p xml:lang="fin">Viranomaiset 6</p>
<p xml:lang="fin">Bydjettiprusessi 7</p>
<p xml:lang="fin">Lainsäätäntöprusessi 7</p>
<p xml:lang="fin">Ruottalainen yhteiskuntamalli 9</p>
<p xml:lang="fin">Demukraattinen systeemi ja vaphaat vaalit 9</p>
<p xml:lang="fin">Ruottalainen hallintomalli – kolme tasoa 9</p>
<p>Ruottin peruslait 10</p>
<p xml:lang="fin">Ihmisoikeuet 10</p>
<p xml:lang="kal">Tasaarvo 11</p>
<p xml:lang="est">Julkisuus 11</p>
<p xml:lang="isl">Ombydsmannit 12</p>
<p xml:lang="fin">Valtion tarkastus 12</p>
<p xml:lang="fkv">Ruotti mailmassa 13</p>
<p xml:lang="fkv">Ruotti ja</p>
<p xml:lang="deu">EY 13</p>
<p xml:lang="fkv">Ruotti ja</p>
<p xml:lang="fin">YK 13</p>
<p xml:lang="fin">Pohjosmainen yhtheistyö 14</p>
<p xml:lang="fin"><em type="bold">Pääministeri ja valtioneuvokset </em></p>
<p xml:lang="fin">Joka vaalin jälkhiin valtiopäivitten puhemies tekkee esityksen uuesta pääministerikanditaatista. Sitte valtiopäivät valittee pääministerin ja tämä saapii tehtäväksi perustaa hallituksen. Hallitus, pääministerin johola, hallittee Ruottia. Hallituksen jäsenet oon pääministeri ja vissi määrä valtioneuvostoja, niin sanotut ministerit, joila jokasella oon oma vastuupiiri.</p>
<p xml:lang="fin"><em type="bold">Näin toimii hallitus </em></p>
<p type="listitem" xml:lang="fin">Hallitus johtaa Ruottia ja oon keskeisessä asemassa johtamassa lainsäätäntötyötä ja laitten muuttamista ja saattaa sillä laila vaikuttaa yhteiskunnan  ylheisheen kehityksseen. Mutta hallitus oon vasthuussa valtiopäivile ja häätyy  saa valtiopäivitten tuen niin ette se saattaa viä läpi oman politiikan.    Hallitus johtaa valtiota, mikä tarkottaa ette hallitus häätyy:</p>
<p type="listitem" xml:lang="fin">esittää uusia lakia valtiopäivile</p>
<p type="listitem" xml:lang="fin">viä läpi valtiopäivitten päätökset</p>
<p type="listitem" xml:lang="fin">ottaa vasthuun siittä bydjetistä josta valtiopäivät oon tehnyt päätöksen</p>
<p type="listitem" xml:lang="fin">representheerata Ruottia EY:ssä</p>
<p type="listitem" xml:lang="fkv">tehhä sopimuksia muitten valtioitten kansa</p>
<p type="listitem" xml:lang="fin">johtaa valtion toimintaa</p>
<p type="listitem" xml:lang="fin">tehhä päätöksiä vissistä hallintoasioista, joista milhään muula virano maisella ei ole vastuuta.</p>
<p xml:lang="fin">Net muutokset jokka hallitus halvaa viä läpi formyleerathaan esityksissä, niin sanotuissa proposisjuunissa, jokka jätethään valtiopäivile päätettäviksi. Hallitus tekkee kansa esityskiä valtion bydjetistä. Ko valitopäivät oon tehnyt päätöksen jostaki asiasta, esimerkiksi uuesta laista eli valtion bydjetistä, niin se oon hallituksen tehtävä ette toteuttaa valitopäivitten päätöksen. Jos jonku uuen lain seurauksena oon ette kansalaiset saavat uusia oikeuksia eli velvolisuuksia niin tämä tarkottaa samala lissää tehtäviä asiasta vastaavalle viranomaiselle.</p>
<p xml:lang="fin"><em type="bold">Näin toimii Hallituskanslii </em></p>
<p xml:lang="fin">Hallituskanslii oon virasto joka toimi hallituksen staabina ja tukkee hallitusta sen työssä johtaa Ruottia ja viä läpi oman politiikan. Hallituskanslii koostuu Valtioneuvoston valmisteluosastoststa, departtemäntistä ja Hallintoosastosta. Hallituskansliila oon nuin 4 500 työntekijää, joista 200 oon poliittisesti nimitetty. Ko tapahtuu hallituksen vaihetus nämät poliittisesti nimitetyt erotethaan työstä ko taas epäpoliittisesti rekryteeratut virkamiehet saavat jää heän virkhoin. Valtioneuvsoston valmisteluosassto johtaa ja yhistää Hallituskansliin työtä ja oon kansa vastuussa Ruottin EY-politiikasta. Pääministeri oon Valtioneuvoston johtaja. Joka departtemäntin johossa oon yksi – kolme ministeriä töissä, joista yksi oon departtemäntin johtaja. Hallintoosaston päälikkö oon hallintopäälikkö, joka oon virkamies. Virkamiehet auttavat hallitusta ottamalla framile perustietoja ja valmistelemalla hallituksen päätöksiä ja tutkimalla kysymyksiä jokka oon luonolta kansalisia eli kansanvälisiä. Suurimphiin kysymykssiin kuuluvat lainsäätäntöprusessi ja bydjettiprusessi. Virkamiehet auttavat kansa ohjaamalla asioita oikeile valtion viranomaisille sen jälkhiin minkä eri departtemäntin velvolisuksiin asia kuuluu. Euruupan Yniuunin (EY:n) työ koskee kaikitten departtemäntitten toimintaa, ja kaikitten departtemäntitten virkamiehet hoitavat Ruottin asioita EY:ssä ja valmistelevat asioita EY-kokoukshiin. Ruottila oon nuin 100 ulkomaanviranomaista. Ulkomaanviraanomaisia ovat meän ambassaadit, etustajat, delagasjuunit ja konsylaatit. Yhessä 400 kunniakonsylatitten kansa net oon Ruottin ulkomaaetustus.</p>
<p xml:lang="fin"><em type="bold">Hallituskansliin toiminta </em></p>
<p xml:lang="fin">Joka departtemäntin päälikkö oon valtioneuvos, se oon sama ko ministeri. Departtemäntissä saattaa olla muitaki valtioneuvoksia ko departtemäntin johtaja. Het vastaavat tietyistä asiosta. Joka valtioneuvoksella oon joukko polittisesti nimitettyjä virkamiehiä, esimerkiksi valtiosihteeri, poliittisia asiantuntijoita ja lehistösihteeri.</p>
<p xml:lang="fin">Finansideparttemäntin vastuualuheet: ekonomiipolitiikka, valtion bydjetti, veropolitiikka, finansimarkkinakysymykset, pelikysymysket, kansanvälinen ekonomiiyhteistyö, valtiolisesti omistetut yritykset ja kunnalinen ekonomii ja lainsäätäntö. <em type="bold">Puolustusdeparttemäntti </em></p>
<p xml:lang="fin">Puolustusdeparttemäntin vastuualuheet: maanpuolustus, tuki ja suojatoiminta onnettomuuksia vasthaan, kriisisuojatoiminta, kansanvälinen rauhansäilyttämistoiminta, asekonflikthiin kuuluva kansanoikeus ja turvalisuuspoliittiset tietokysymykset. <em type="bold">Oikeusdeparttemäntti </em></p>
<p xml:lang="fin">Oikeusdepartemäntin vastuualuheet: peruslait ja rangastusoikeuen lainsäätäntö, siviilioikeus ja prusessioikeus, oikeuslaitos, migrasjuuni- ja asyylipolitiikka, armonanto rikosjutuissa ja vississä muissa rikosasioissa, demukratiipolitiikka ja konsymänttikysymykset. <em type="bold">Kylttyyrideparttemäntti </em></p>
<p xml:lang="est">Kylttyyrideparttemäntin vastuualuheet: kylttyyri ja kylttyriluojitten työmaholisuuet, kyltyyriperintö, meediat, filmi ja iidrotti. <em type="bold">Maaseutudeparttemäntti </em></p>
<p xml:lang="fin">Maaseutudeparttemäntin vastuualuheet: maanpruuki ja maanpruukin miljöökysymykset, maaseuun kehitys, mettänhoito, kalastus ja vesittenhoito, poronhoito, saamekysymykset, puutarhaakysymykset, elläinten suojelu ja elläinten terhveys, elintarvikheet, jahti ja villielläinten hoito ja areaalisten elinkeinoitten korkeampi koulutus ja tutkimus. <em type="bold">Miljöödeparttemäntti </em></p>
<p xml:lang="fin">Miljöödeparttemäntin vastuualuheet: myrkytön arkipäiväympäristö, klimaatti, meri, vesi, biolooginen runsaus, luononsuojelu, miljööpäämääritten systeemi, kansanvälinen miljööyhteistyö, kiertoprusessi, ytinvoima- ja säteilysuojelu, miljöölainsäätäntö, miljöötekniikki ja miljöötutkimus. <em type="bold">Elinkeinodeparttemäntti </em></p>
<p xml:lang="fin">Elinkeinodeparttemäntin vastuualuheet: alueelinen kasvu, energii, kuljetukset ja infrastryktyyri, it, posti ja elinkeinoelämä. Vastuuosa elinkeinoelämä sisältää yrityselämän ja entreprenööritoiminan, kilpailuvoiman ja hyvin toimivat markkinat niinku kansa tarpheissiin perustuva tutkimus ja innovasjuuni.</p>
<p xml:lang="fin">Koulutusdeparttemäntin vastuualuheet: esikoulu ja koulu, ynivärsiteetit ja korkeakoulut, tutkimus, täytten koulutus, kehitysvammaisten koulutus, ruottin kielen opetus maahaanmuuttajille, kansansivistys, avaruustoiminta, tasaarvo, nuorttenpolitiikka ja siviiliyhteiskunnan toiminta. <em type="bold">Ulkoasioittendeparttemäntti </em></p>
<p xml:lang="fin">Ulkoasioittendeparttemäntin vastuualuheet: ulko- ja turvalisuusppolitiikka, globaalinen kehitys ja kehitysapu, kauppapolitiikka, apu ruottalaisille ulkomaila, kansoittenvälinen oikeus ja kansoittenväliset ihmisoikeuet, sotaaseitten eksporttikontrolli, kansoittenvälinen yhteistyö maitten ja rekiuunitten välilä niinku kansa kaupan, invästeerinkitten ja Ruottin eistäminen. Departtimäntitten lisäksi oon olemassa kansa kokonaisvaltanen organisasjuuni: <em type="bold">Valtioneuvoston valmisteluosasto </em></p>
<p xml:lang="fin">Valtioneuvoston valmisteluosaston tehtävännä oon johtaa ja koortineerata Hallituskansliin työtä ja olla vastuuussa Ruottin EY-politiikan yhtheensovittamisesta. Tähhään osasthoon kuuluvat pääministerin ja EY-ministerin kansliit. <em type="bold">Hallintoosasto </em></p>
<p xml:lang="fin">Hallintoosasto oon Hallituskansliin yhtheinen resyrsi ja se vastaa kokonaisvaltaisesti kaikitten departtemänthiin kuuulivista hallintoasioista. Tähhään kuuluvat mm. hallituskanslii sisäset muutos- ja uuistusasiat, viranomaisten ekonomii, työnantajakysymykset, kompetänsivalvonta, it-tuki, kirjasto, arkkiivit ja diaarit, niinku kansa informasjuuni ja kommunikasjuuni.</p>
<p xml:lang="fin"><em type="bold">Viranomaiset </em></p>
<p xml:lang="fin">Joka departtemäntin vastuualuheesheen kuuluu tietty määrä valitolisia viranomaisia, joila oon määränä käyttää niitä lakia ja suorittaa sen toiminan josta valtiopäivät ja hallitus oon päättänheet. Migraasjuuniviranomaine ja Veroviranomainen ovat pari näistä valtion viranimaisista. Joka vuosi hallitus päättää viranomaisten määrärahapreivistä. Siinä määräthään mikkä tavotheet viranomaisella pittää olla sen toiminassa ja kunka paljon rahhaa se saattaa käyttää. Hallituksela oon aika suuret maholisuuet ohjata viranomaisten toimintaa, mutta se ei saa mishään tapauksessa ohjata sitä, kunka viranomainen pittää nouatta tiettyä lakia eli päättää erityisessä asiassa. Viranomaiset päättävät näistä ittenäisesti ja ilmottavat niistä departtemänthiin. Monissa muissa maissa yksittäiselä valtioneuvoksella oon valta puuttua virano-</p>
<p xml:lang="fin"><em type="bold">Bydjettiprusessi </em></p>
<p xml:lang="fin">Valtion bydjettityö oon pitkä prusessi joka alkaa yli vuotta ennenko ajankohtanen bydjettivuosi alkaa. Se alkaa desemberissä sillä ette Finansideparttemäntti esittää prognoosia hallitukselle yhtheiskuntaekonomiin kehityksestä. Marsissa piethään ensimäiset keskustelut hallituksessa valtion bydjetin tulevasta kehityksestä. Tulevitten vuositten pääsuunta lyöthään kiini keväbydjetissä, joka jätethään valtiopäivile aprillissä. Kevän ja kesän aikana työ jatkuu departtemäntissä ja hallitus jättää tulevan vuen valtion bydjettiförslaagin, bydjettiproposisjuunin, valtiopäivile septämberissä. Sillä aikaa ko valtiopäivät käsittellee bydjettiproposisjuunia departtemäntit muotoilevat regleerinkipreivit viranomaisille. Hallitus päättää regleerinkipreivistä viranomaisille ennen vuen vaihtoa.</p>
<p xml:lang="fin"><em type="bold">Lainsäätäntöprusessi </em></p>
<p xml:lang="fin">Ruottin valtiopäivät päättää uusista laista. Alote tullee usseimiten hallitukselta. Hallitus jättää joka vuosi valtiopäivile nuin 200 proposisjuunia. Joissaki ehotethaan aivan uutta lainsäätäntöä ko taas toisissa ehotethaan lainmuutoksia.</p>
<p xml:lang="fkv"><em type="bold">Yytreetninkit ja komiteet </em></p>
<p xml:lang="fin">Jokku niistä asioista jonka kansa hallitus oon tekemisissä oon pahemat ratkasta ko toiset. Tämmösissä tapauksissa hallitus saattaa nimittää eritysien spesialistin (yhen henkilön) eli komiteen (monen hengen) joka saapii tehtäväksi tutkia asiaa. Hallitus määrittellee tehtävvää niin sanotuissa diräktiivissä tälle spesialistile eli komiteele. Niitten loppupäätökset koothaan raporthiin joka julkaisthaan ja jaethaan julkisesti.</p>
<p xml:lang="fin">Ko hallitus halvaa saa läpi uuen lain niin tämä usseimiten tapahtuu tällä laila: 1. Valtiolinen yytreetninki panhaan tutkimhaan asiaa. Komitee eli yksi hen kilö saapii tehtäväski käyhmään läpi maholisuuet sille muutokselle jonka hallitus halvaisi viä läpi. Tehtävän raamit määritelhään niin sanotuissa yyt reetninkidiräktiivissä.</p>
<p xml:lang="fin">Osa lainsäätänöstä, joka koskee Ruottia, taphtuu EY:n puitheissa. Vissit EY:n laista ovat suohraan voimassa Ruottissaki ilman ette valtiopäivät päättää asiasta.</p>
<p xml:lang="fin"><em type="bold">Demukraattinen systeemi ja vaphaat vaalit </em></p>
<p xml:lang="fin">Ruotti oon demukratii jossa oon parlamäntaarinen johtamismalli, mikä tarkottaa sitä ette kaikki julkinen valta oon lähtösin kansasta. Laista päättää valtiopäivät jolla oon 349 jäsentä, jokka kansa valittee joka neljäs vuosi. Joka vaalin jälkhiin valtiopäivitten puhemies ehottaa uuen pääministerikandidaatin. Valtiopäivät valittee sitte pääministerin ja tämä saapii tehtäväksi muotostaa uuen hallituksen. Muotolisesti Ruotti oon perustuslailinen munarkii ja kuninkas Carl XVI Gustaf oon sen valtiopäämies. Munarkila oon symboolinen valtiopäämiehen asema jonka tehtävät ovat melkein kokohnaan seremoniioihiin kuuluvia. Ko ylheiset vaalit piethään niin Ruottissa oon suunile seittemän miljoonaa äänestyskelposia joila oon maholisuus vaikuttaa siiheen kukka saavat etustaa kansaa valtiopäivilä, maakäräjissä ja kunnissa. Äänioikeutet näissä kolmessa vaalissa ovat kaikki jokka täyttävät 18 vuotta viimeisthään vaalipäivänä. Äänestämisen lisäksi oon muita maholisuuksia vaikuttaa ruottalaisheen politiikhaan. Pari esimerkkiä oon ette liittyä johonki poliittisheen partiihiin, jättää mielipitheitä komiteeoitten ja yytreetninkitten raportista, ja ette osalistua kansanäänestykssiin. Joka viies vuosi piethään EY:n parlamäntinvaalit, ainua EY:n elimistä joka valithaan suohraan. Kaikki jokka ovat yhen EY:n jäsenmaan kansalaisia ja ovat Ruottin väestökirjoissa saavat äänestää Ruottissa.</p>
<p xml:lang="fin"><em type="bold">Ruottalainen hallintomalli – kolme tasoa </em></p>
<p xml:lang="fkv">Ruottissa oon kolme tasoa: kansalinen, rekiunaalinen ja paikalinen. Tämän lisäksi oon vielä euruuppalainen taso. <em type="bold">Kansalinen taso </em></p>
<p xml:lang="fin">Valtiopäivät, jolla oon valta säätää lait, etustaa kansaa kanalisella tasola. Hallitus johtaa Ruottia sitä kautta ette se toteuttaa Valtiopäivitten päätökset ja tekkee alotheita uusista laista ja lainmuutoksista. Avuksi työssä hallituksela oon Hallituskanslii ja valtioliset viranomaiset. <em type="bold">Rekiunaalinen taso </em></p>
<p xml:lang="fin">Ruotti oon jaettu 21:en läähniin. Joka läänissä oon valtiolinen, rekiunaalinen viranomainen, lääninhallitus. Joilaki muila valtion viranomaisista oon toimintaa rekiunaalisella ja paikkakunnalisella tasola. Maakäräjiä oon 20.</p>
<p xml:lang="fkv">Ruottissa oon 290 kuntaa. Kunnat vastaavat suuriimasta osasta yhteiskuntapalvelua sielä missä met asuma. Sen tärkeimphiin tehtävhiin kuuluvat esikoulu, koulu, sosiaalipalvelut ja vanhustenhuolto. Kuntia johtavat politiikkerit, jokka oon valittu kansanvaalissa. Korkein päättävä instansi oon kunnanfyllmäktige. Kunnanlaki ohjaa kunnitten toimintaa mutta samala laila ko rekiunaalisella tasola tääläki oon maholisuuksia ittehallinthoon. <em type="bold">Euruppalainen taso </em></p>
<p xml:lang="fin">Ruottiki kuuluu EY:n säänösthöön ja ottaa ossaa siiheen prusessiin jossa kehitethään ja päätethään uusista yhteisistä säänöistä. Hallitus oon Ruottin osalta matkassa Euruupparaatissa ja Euruupan yniuunin raatissa, josta ussein käytethään nimeä ministeriraati eli raati ja joka päättää tulevan yhtheistyön suunasta. Pääministerillä oon kansa kokonaisvastuu Ruottin EY-politiikan kehityksestä ja koordineeraamisesta.</p>
<p><em type="bold">Ruottin perustuslait </em></p>
<p type="listitem" xml:lang="fin">Perustuslait ovat maan korkeimat lait ja ei mikhään muu laki saa olla ristiriitassa  peruslain kansa. Niitä ei saatetakhaan muuttaa yhtä helpola ko muita lakia.  Muutos vaatii kahenkertasen hyväksymisen valtiopäivilä. Näitten kahen hyväksymisen välilä häythään pittää uuet valtiopäivävaalit.    Perustuslait koskevat hallintomallia ja demukratiita, kruununperimistä, sananvaphautta ja painovaphautta ja muita perustavia vaphauksia ja oikeuksia:</p>
<p type="listitem" xml:lang="fkv">Vuen 1974 hallitusmuoto sisältää Ruottin hallintomuoton perustat, kunka         hallinnon pittää toimia, mitä perustavia vaphauksia ja oikeuksia Ruottin kan        sala oon ja kunka valtiopäivävaalit järjestethään.</p>
<p type="listitem" xml:lang="fkv">Vuen 1810 syksesjuunijärjestelmä säätää kunka Ruottin kruunu perithään,         se tarkottaa sitä, kuka saattaa olla Ruottin kuninkas eli drottninki.</p>
<p type="listitem" xml:lang="fin">Vuen 1949 painovaphausasetus sisältää mm. määräyksiä painovaphaues        ta ja oikeuesta saa käyttää yleisisiä dokymänttiä.</p>
<p type="listitem" xml:lang="fin">Vuen 1991 sananvaphausperustuslaki säätää sananvaphauen raadiossa,         tv.ssä, filmissä ja muissa vastaavissa meedioissa.</p>
<p xml:lang="fin"><em type="bold">Ihmiskoikeuet </em></p>
<p xml:lang="fin">RVastuu siittä, ette ihmisoikeuksia ei loukata, oon valtiopäivitten, hallituksen ja koko valtiolisen, rekiunaalisen ja kunnalisen tominan. Hallituksen pitkätähtäinen</p>
<p xml:lang="rmu"><em type="bold">Tasaarvo </em></p>
<p xml:lang="fkv">Ruottissa oon pitkä perine työlä tasaarvokysymysten puolesta. Tasaarvo tarkottaa, ette miehilä ja vaimoila oon samat oikeuet ja samat maholisuuet kaikila elämän aloila, esimerkiksi samat ehot työmarkkinalla, jaettu vastuu lapsista ja koista ja tämän lisäksi ekonoominen tasaarvosuus. Mutta vieläki vallan ja vaikutusmaholisuutten jako miesten ja vaimoitten välilä oon erilainen yhteiskunnan eri puolila. Politiikka kuuluu niihiin aluehiin missä sukupuolijako oon kaikhiin tasasin. Valtiopäivilä vaimoitten ossuus oon 45% ja miesten 55%. Muila aluheila, niinku tieteessä, kylttyyrissä, meedioissa, Ruottin kirkossa ja elinkeinoelämässä, vaimoja oon vähemän johtavissa asemissa. Elinkeinoelämässä miesten ylivoimaisuus oon suuriin, vaikka viimi vuosina oonki tapahtunnu joitaki muutoksia.</p>
<p><em type="bold">Julkisuus </em></p>
<p xml:lang="kal"><em type="bold">Julkisuusprinsiippi </em></p>
<p xml:lang="fin">Julkisuusprinsiippi tarkottaa ette viranomaiset, valtiopäivitten ja päättävitten kunnalisten instansitten toiminta niin pitkhään ko maholista pittää olla julkinen. Tämän takaamiseksi oon yhteen perustuslakhiin, painovaphausasteksheen, otettu matkhaan periaate yleisten asiakirjoitten julkisuuesta. Julkisuusprinsiippi antaa kaikile oikeuen tutustua julkishiin asiapapehriin. Dokymäntit, jokka tulevat sisäle Hallituskanslliihiin eli lähetethään ulos sieltä ja muista viranomaisista, esimerkiksi preivit, päätökset eli yytreetninkit ovat usseimiten julkisia. Pääsääntö oon ette kaikki sisäletulevat asiakirjat oon vasthaanottavan viranomaisen pakko rekistreerata. Muisthiinpanoja ja luonoksia ei normaalisti pietä julkisina asiakirjoina. Jos halvaa tietää mitä asiakirjoja tietylä viranomaisella oon niin sitä saattaa ottaa yhteyen viranomaisheen. Julkisuusprinsiippi tarkottaa sitäki, ette virkailijoila ja muila jokka ovat työssä valtiolle, kunnale eli maakäräjille, oon ilmottamisvaphaus. Tämä tarkottaa ette heilä oon vaphaus selittää sellaista joka muuten oon salasta, esimerkiksi mee-</p>
<p><em type="bold">Julkisuus </em></p>
<p xml:lang="fin">Tärkeä fynksjuuni julkisen sektorin avoimuuen takkamisessa oon asiamiessysteemi, ombudsman, nimike joka oon leviny monhiin muihiin maihiin. Ruottissa oon seuraavat viraliset asiamiehet: <em type="bold">Oikeusasiamiehet (JO) </em>– eli Valtiopäivitten asiamiehet, joiksi heitä kuttuhaan viralisesti – valithaan valtiopäiviltä kontroleeraahmaan ette viranomaiset ja niitten virkamiehet heän työssä pitävät kiini voimassa olevista laista ja muista asetuksista. <em type="bold">Oikeuskanslerin (JK) </em>päätehtävät ovat hallituksen puolesta valvoa viranomai-sia ja tuomioistuimia, olla valtion etustjaanna tuomioistuimissa syntynheissä riioissa, säänelä valtiota vasthaan esitettyjä vahingonkorvausvaatimuksia, toimia syyttäjännä paino- ja painovaphausasioissa ja tämän lisäksi toimia valtion jyridisennä neuvonantajanna. <em type="bold">Kuluttajaasiamies (KO) </em>puolustaa konsymäntitten inträssiä tuomioistuimissa yrityksiä vasthaan. KO:n päätehtävä oon tarkkaila ette yritykset nouattavat markinointilakia, työsopimuslakia, prodyktiturvalisuuslakia ja distansi- ja kotimyyntilakia. <em type="bold">Syrjintäasiamies (DO) </em>valvoo syrjintälain nouattamista. </p>
<p xml:lang="fin"><em type="bold">Lapsiasioitten asiamies (BO) </em>valvoo lasten ja nuortten oikeuksista ja inträs-sistä seuraamalla YK:n kansanvälistä sopimusta lapsen oikeuksista. <em type="bold">Lasten ja koululaisten asiamies (BEO) </em>oon saanut tehtäväksi valvoa lasten ja nuortten oikeuksista koululain hengessä. </p>
<p xml:lang="fin"><em type="bold">Valtion tarkastus </em></p>
<p xml:lang="fin">Perustuslakiyytskotti (KU) oon valtiopäivilä toimiva yytskotti, joka tarkastaa valtioneuvosten, (ministeritten), viranhoitoa ja hallitusasioitten käsittelyä. Tämän lisäksi KU valmistellee asioita jokka koskevat esimerkiksi perustuslakia, valtiopäiväjärjestystä ja riikintilinntarkastajitten valinnat.</p>
<p xml:lang="fin"><em type="bold">Ruotti ja EY </em></p>
<p xml:lang="fin">Ruotti liitty EY:n jäseneksi 1 janyaari 1995, kansalisen äänestyksen jälkhiin vuona 1994. Jäsenyys tarkottaa sitä ette Ruotti oon matkassa EY:n työssä ja ette Ruottila oon maholisuuksia vaikuttaa EY:n päätökssiin. Ruotti ei ole vielä liittynyt EY:n ekonomisheen eikä EY:n rahasysteehmiin, EMU:uhuun, mikä mm. tarkottaa ette jäsenmaila oon euro yhteisennä valuuttana. Septämberissä v. 2003 järjestethiin Ruottissa kansanäänestys kysymyksestä pitäskö Ruotti liittyä valuuttayniuuhniin. Tulos oli ette 55,9% äänestäjistä vastasit ei. Nuin 1200 ruottalaista oon EY:n töissä. Jokku heistä etustavat Ruottia ja Ruottin inträssiä, toiset taas oon töissä EY:n hallinossa, esimerkiksi EY:n komisjuunissa.</p>
<p xml:lang="fin"><em type="bold">Ruotti ja YK </em></p>
<p xml:lang="fin">Ruotti liitty Yhistynheishiin Kanshoin, YK:hoon, v. 1946, vuotta sen jälkhiin ko tämä oli perustettu. Koko aijan tämän jälkhiin aktiivinen osalistuminen YK:ssa oon ollut tärkeä osa Ruottin ulkopolitiikkaa. Ruottin hallitus oon, valtiopäivitten laajan tuen avula, aina pitänyt yhtheitsyön YK:n sisälä tärkeimpännä mallina päästä oikeihiin päätökshiin mailman suurista tulevaisuuskysymyksistä, niinku ihmiskunnan elhoon jäämisestä. Tämä tehtävä vaatii vahvan YK:n ja läheistä yhteheistyötä ympäri koko mailman paikalisten järjestöitten, yksityisten maitten ja siviiliyhtheiskunnan kansa. 1960-taalilta asti Ruotti oon ollut useasti matkassa YK:n rauhanturvaamistoimessa. Yli 70 000 ruottalaista oon vuositten mithaan olheet YK:n palveluksessa ja useat ruottalaiset oon toiminheet meedlarinna YK:ssa. Ruottin osalistuminen YK:n toiminassa oon monipuolista. Maa oon ollut matkassa alulepanijanna monessa tärkeässä asiakysymyksessä. Kuolemanrangastuksen poistaminen, lasten oikeuet, apartheidin lopettaminen, tortyyrikonvän-</p>
<p xml:lang="fin"><em type="bold">Pohjosmainen yhtheistyö </em></p>
<p xml:lang="fin">Formaliseerattu yhtheistyö pohjoismaitten välilä oon vanhiimpia ja laajimpia rekiunaalisia yhtheistyömallia mitä oon olemassa mailmassa. Poliittisen yhtheistyön runkona oon yhtheiset arvosysteemit ja halu päästä tulokshiin joita seuraa dynaaminen kehitys ja mikä laajentaa Pohjolan pätevyyttä ja konkyrränsivoimaa.</p>
<p xml:lang="fin"><em type="bold">Pohjosmainen neuvosto </em></p>
<p xml:lang="fkv">Pohjosmaisessa neuvostossa, joka perustethiin v. 1952, oon 87 neuvostojäsentä Tanskasta, Suomesta, Iislantista, Norjasta, Ruottista, Fäärsaarilta ja Oolantista. Jäsenet oon maitten parlamäntistä, het oon eri puolueitten jäseniä, ja parlamäntit oon heät valihneet. Suoria vaalia Pohjosmaisheen neuosthoon ei järjestetä.</p>
<p xml:lang="fin"><em type="bold">Pohjosmainen ministeriraati </em></p>
<p xml:lang="fin">Pohjosmainen ministeriraati perustethiin v. 1971. Se oon pohjosmaitten hallitusten yhtheistyöelin. Nimestä huolimatta ministeriraati ei ole ainuasthaan yksi raati vain monta raatia. Usseimat pohjosmaitten ammattiministerit kokkointuvat heän omissa ministeriraatissa pari kertaa vuessa. Poikkeukset ovat mm. ulko- ja puolustusministerit, jokka ei ole matkassa Pohjosmaitten ministeriraatissa. Tämä ei tietenkhään tarkota sitä ettei nämätki ministerit kohtaa heän kollegoja.</p>
<p xml:lang="est"><em type="bold">Telefooni </em></p>
<p xml:lang="fin">Hallituskansliin väkseli: +46 8 405 10 00</p>
<p xml:lang="est"><em type="bold">Posti </em></p>
<p xml:lang="nob">Kaikki departtemäntit (ei UD): 103 33 Stockholm</p>
<p xml:lang="nob">Ulkoasioittendeparttemäntti (UD): 103 39 Stockholm</p>
<p xml:lang="hbs"><em type="bold">E-posti </em></p>
<p xml:lang="fin">Katto tämän webbisivun Kontakter (www.regeringen.se).</p>
</body></document>
