<document xml:lang="fit" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>225</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.lansstyrelsen.se/skane/FIU/lantbruk-och-landsbygd/Pages/default.aspx</origFileName><parallel_text xml:lang="eng" location="lantbruk-och-landsbygd.html"/><parallel_text xml:lang="fin" location="lantbruk-och-landsbygd.html"/><parallel_text xml:lang="sma" location="lantbruk-och-landsbygd.html"/><parallel_text xml:lang="sme" location="lantbruk-och-landsbygd.html"/><parallel_text xml:lang="swe" location="lantbruk-och-landsbygd.html"/><parallel_text xml:lang="rmu" location="lantbruk-och-landsbygd.html"/><parallel_text xml:lang="rmy-rka" location="lantbruk-och-landsbygd.html"/><parallel_text xml:lang="rmy-rlo" location="lantbruk-och-landsbygd.html"/><parallel_text xml:lang="rmf" location="lantbruk-och-landsbygd.html"/><parallel_text xml:lang="rmn" location="lantbruk-och-landsbygd.html"/><parallel_text xml:lang="yid" location="lantbruk-och-landsbygd.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Maanpruuki ja maaseutu - Länsstyrelsen Skåne</p>
<list><p type="listitem"></p>
<p type="listitem"></p>
<p type="listitem"></p>
<p type="listitem">Maanpruuki ja maaseutu</p>
<p type="listitem"></p>
<p type="listitem"></p>
<p type="listitem"></p>
<p type="listitem"></p>
</list><p></p>
<p type="title">Maanpruuki ja maaseutu</p>
<p><em type="italic">Lääninhallitus tekkee työtä sen etheen ette EY:n ja Ruottin maanpruukipolitiikka ja maaseutupolitiikka onnistuu rekiunaalisella tasola. Se tarkottaa ette maanpruukista tullee kilpailukykynen ja pitemälle aikaa kestävä samala ko ekolookinen viljely lissäintyy ja arvokhaat luonto- ja kulttuurialuheet säilytethään. Elävä maaseutu tarkottaa kans ette oon olemassa altternatiivisiä töitä, hyvä palvelu ja houkuttelevia asumamiljöitä. </em></p>
<p type="title">Elläintenpito</p>
<p>Lääninhallitus hoitaa monta elläinpitokysymystä. Met kollaama ette elläinten tilat täyttävät hyvän elläinmiljöön vaatimukset. Sen etheen ette elläimet, ja lopussa met ihmiset kans, voima hyvin, oon tärkeää ette rehut elläimille tuotethaan, käsitelhään, säilytethään, kuljetethaan ja käytethään turvalisella mallin. Tätä Lääninhallitus ja Maanpruukilaitos kollaa monela tasola. Elläinlaitoksille joissa oon 400 eli useampi elläinyksikkö (-enhet) vaaithaan Lääninhallituksen lupa. Met myönämä kans lupia muule elläintoiminalle, esimerkiksi koirapäiväkothiin ja rattastuskouluile.</p>
<p type="title">Maaseutukehitys</p>
<p>Met halvama ottaa taltheen joka aluheen erilaiset eelytykset ja sillä mallin met osalistuma maaseu´un hyvhään kehityksheen. Maaseutuprukrammi oon EY-prukrammi joka antaa siihen osalistujille ja urakoittioile (entreprenör) maaseu´ula maholisuuen hakea tukea ko perustaa eli laajentaa yritystä, mutta kans yrityksitten komppetensin nostamisheen.</p>
<p type="title">Maanpruuki</p>
<p>Lääninhallitus tekkee työtä läänin maanpruukielinkeinon kehittämisen puolesta. Elinvoimanen maanpruuki oon avomitten viljelymaitten ja elävän maaseu´un eelytys. Meän päätehtävä oon työskenellä kestävän, tehokhaan ja miljööystävälisen maanpruukin puolesta Ruottin ja EY:n maanpruukipolitiikan kautta. Se tarkottaa ette met annama informasuunia ja neuvoja läänin maanpruukaajille. Met otama kans vasthaan EY-tukihakemuksia, käsittelemä asioita, kollaama ja tehemä päätöksiä EY:n säänöitten pohjalta.</p>
</body></document>
