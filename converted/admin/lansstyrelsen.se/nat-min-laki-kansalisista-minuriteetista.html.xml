<document xml:lang="fit" id="no_id"><header><title/><genre code="admin"/><author><unknown/></author><wordcount>234</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.lansstyrelsen.se/stockholm/Sv/manniska-och-samhalle/nationella-minoriteter/meankieli/Pages/laki-kansalisista-minuriteetista.aspx</origFileName><parallel_text xml:lang="fin" location="nat-min-laki-kansallisista-vahemmistoista-.html"/><parallel_text xml:lang="sma" location="nat-min-laake-nasjovnelle-unnebelahkoej-bjre.html"/><parallel_text xml:lang="sme" location="nat-min-lahka-riikkalas-unniloguid-birra.html"/><parallel_text xml:lang="smj" location="nat-min-lahka-rijkalasj-unneplagoj-birra.html"/><parallel_text xml:lang="swe" location="nat-min-ny-lag-om-nationella-minoriteter.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Laki kansalisista minuriteetistä - Länsstyrelsen i Stockholm</p>
<list><p type="listitem"></p>
<p type="listitem"></p>
<p type="listitem"></p>
<p type="listitem"></p>
<p type="listitem"></p>
<p type="listitem"></p>
<p type="listitem"></p>
<p type="listitem"></p>
</list><p></p>
<p type="title">Laki kansalisista minuriteetistä</p>
<p><em type="italic">Laki kansalisista minuriteetistä ja minuriteettikielistä astu voihmaan 1 janyaari-/tammikuuta 2010. Se korvaa lait oikeuesta käyttää saamen, suomen ja meänkieltä yhtheyksissä hallintoviranomhaisitten ja tuomioistuimitten kans. Saamekäräjälakhiin ja sosiaalipalvelulakhiin oon kans tehty muutoksia. </em></p>
<p>Ruottin kansanväliset velvotheet tarkottavat ette vissit minuriteettioikeuet häätyy totheuttaa koko maassa. Sen takia uusi laki (2009:724) koskee kaikkia viittä kansalista minuriteettiä (2009:724).</p>
<p type="title">Perusturva</p>
<p>Niin sanottu perusturva tarkottaa muumuassa ette:</p>
<list><p type="listitem">hallintoviranomhaisitten pittää sopevalla tavala informeerata kansalisia minuriteettiä niitten oikeuksista silloin ko tarttee</p>
<p type="listitem">yhtheiskunnala oon erityinen vastuu suojata ja eesauttaa kansalisia minuriteettikieliä ja se pittää kans eesauttaa kansalisitten minuriteetitten maholisuuksia säilyttää ja kehittää ommaa kulttuuria Ruottissa</p>
<p type="listitem">lapsitten kulttuurisen identtiteetin kehittämistä ja oman minuriteettikielen käyttämistä pittää erityisesti eesauttaa</p>
<p type="listitem">hallintoviranomhaisitten pittää antaa kansalisile minuriteetile maholisuus vaikuttaa asioissa jokka koskevat heitä ja niin kauas ko maholista neuotella kansalisitten minuriteetitten eustajitten kans semmosista asioista</p>
</list><p type="title">Erityiset oikeuet</p>
<p>Sen lisäksi suomea- saamea- ja meänkieltä puhuville jällaa erityisiä oikeuksia niitten hallintoaluheela. Nämät oikeuet oon muumuassa:</p>
<list><p type="listitem">yksittäiselä ihmisellä oon oikeus käyttää kieliä suulisissa ja kirjalisissa kontaktissa viranomhaisen kans yksityisessä asiassa josta viranomhainen päättää</p>
<p type="listitem">viranomhaisella oon velvolisuus suulisesti vastata samala kielelä ja jos semmosta tahothaan, niin antaa kirjalisen käänöksen päätöksestä ja mutiveerinkistä. Viranomhainen saattaa määrätä erityisen ajan ja paikan missä palvelua annethaan minuriteettikielilä</p>
<p type="listitem">hallintoviranomhaisitten pittää tehä työtä sen etheen ette heilä oon saatavilla pärsunaalia jokka ossaavat minuriteettikieliä</p>
<p type="listitem">kunnila oon erityinen velvolisuus oornata vanhoitten- ja lastenhoitoa, kokohnaan eli osiksi minuriteettikielilä jos joku hallintoaluheela sitä toivoo</p>
</list></body></document>
