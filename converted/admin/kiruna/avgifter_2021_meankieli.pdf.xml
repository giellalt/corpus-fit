<document xml:lang="fit" id="no_id"><header><title/><genre code="admin"/><author><unknown/></author><wordcount>1009</wordcount><conversion_status type="standard"/><availability><license type="standard"/></availability><multilingual/><origFileName>https://kiruna.se/download/18.1e03de331773497161774673/1613132409851/Avgifter%202021%20me%C3%A4nkieli.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="isl">Valokuva: Veronica Fagervall</p>
<p xml:lang="fkv">Valtiopäivät päättävät räknäyssäänöista maksoile joka vuosi. Vuele 2021 päätethiin maksitaksa olheen 2 138 kr/kuussa. Perustheena minkä makson sie piät maksaa, sosiaalihallinto noutaa tietoja Försääkrinkikassasta ja</p>
<p xml:lang="fin">Verovirastosta.</p>
<p xml:lang="krl"><em type="bold">Sisäletulotietoja </em></p>
<p xml:lang="fkv">Samala ko sulle myönethään toimi sosiaalihallinolta sie saat jättää sisäle sisäletulotietoja erityiselä planketilla. Kunta halvaa pittää sinun kostanuksia toimista niin matalalla ko maholista. Ette saaja sinun asumiskostanuksen päätetyksi, se oon TÄRKEÄTÄ ette sie tehet hakemuksen asuntolisästä, riippumatta jos sie uskot ette sie saat asuntolisän elikkä et. Hakemuksen asuntolisästä sie tehet</p>
<p xml:lang="fkv">Pansuunivirastolta elikkä Försääkrinkikassalta jos sie olet alle 65 vuotta. Ko sie saat päätösperustan sie lähätät sen maksokäsitteliän työ. Vaikka sulle ei myönetä hakemusta asuntolisästä, sie saat päätetyn asumiskonstanuksen.</p>
<p xml:lang="fkv">Niitten tioitten mukhaan sie tulet saahmaan kirjotetun päätöksen maksosta ja kunka se oon räknätty. Hakemusplanketin asuntolisäle sie löyät webbipaikalta: www.pensionsmyndigheten.se/bostadstillägg elikkä soita asiakaspalvelhuun telefooni: 0771-77 67 76.</p>
<p xml:lang="est"><em type="bold">Maksoja </em></p>
<p xml:lang="fkv">Kunnan hoitomaksot laskutethaan tehtyn aijan mukhaan joka kuukausi.</p>
<p xml:lang="fin">Uuessa maksosysteemissä, Kirunan kunta laskuttaa maksot jälkikätheisesti.</p>
<p xml:lang="fkv">Se merkittee ette toimit jokka sie saat tehtyksi tammikuussa 2021 tulhaan laskuttahmaan helmikuussa 2021.</p>
<p xml:lang="fkv">Maksot jokka Kirunan kunta ottaa ulos, liitethään <em type="bold">hintapaasisumhaan </em>joka muuttuu vuosittain. Maksot Kirunan kunnassa räknäthään ulos tiimataksan mukhaan (maksitaksa kuukausittain/20), jossako maksitakshaan 2 138 kruunua päästhään ko oon ollu <em type="bold">20 tiimaa toimia </em>(tehty aika). Tehty aika kaikista sinun toimista räknäthään yhtheen kuukauen aikana ja sie maksat 107 kruunua per tiima 2 138 kruuhnuun saakka kuukauessa. Jos yhtheenräknätty aika tullee korkeamaksi ko 20 tiimaa, sie et kuitenkhaan maksa ko 2 138 kr/kuukausi tehtyistä toimista. </p>
<p xml:lang="fkv">Makso vaimoile, miehile ja parile räknäthään ja laskutethaan itte kuki eriksen, jossako molemilla oon suoritettuja toimia.</p>
<p xml:lang="fkv">Toimit jokka tehhään sinun tykönä, päätethään avustustarkastuksen mukhaan avustuskäsitteliältä.</p>
<p xml:lang="fkv"><em type="bold">Terhveys- ja saihraanhoito/rehapiliteerinki </em></p>
<p xml:lang="fkv">Sinua, joka olet kotihoitopotilas, laskutethaan makso joka oon 250 kr/kuukauessa. Jos sie et ole kotihoitopotilas, sie maksat 250 kr/kotikäynti.</p>
<p xml:lang="fin">Jos oon tarve saaja useampia kotikäyntiä vuorokauen sisäle, sinua laskutethaan vain 250 kr, riippumatta kuka kotikäyntiä varraa. Makso kotikäyntistä otethaan kaikilta riippumatta sinun ikkää, Kunnanvaltuuston päätöksen mukhaan. Maksitaksa jällaa, ja siiheen kuuluu kansa omamakso inkontinensiapuvälihneile. Jos sulle oon määrätty muita apuvälihneitä sinua laskutethaan omamaksola joka vastaa Rekiuuni Norrbottenin taksaa.</p>
<p xml:lang="fkv">Maksitaksa ei jällaa näitten apuvälihneitten omamaksoa.</p>
<p xml:lang="fin"><em type="bold">Erityisissä asumisissa </em>sinua ei laskutetta erityiselä maksola terhveys- ja saihraanhoitotoimista, koska se kuuluu omahoitokostanukshiin. </p>
<p xml:lang="fkv">Jos sulla sairalakäynin jälkhiin oon aputarpheita koissa jokka oon suuria elikkä hankalia mitata, niin avustuskäsitteliä saattaa myöntää sulle toimin <em type="bold">kotikäyntitiimi. </em>Toimi maksaa 300 kruunua ja saatethaan myöntää kahtheen viikhoon asti siittä taatumista lähtien ko sie jätät sairalan. 14 päivän jälkhiin sie saat avustuspäätöksen toimista koissa ja maksat makson tehtystä aijasta. </p>
<p xml:lang="fin"><em type="bold">Erityinen asuminen </em></p>
<p xml:lang="isl">Hyyry:</p>
<p xml:lang="fkv">Hyyrykontrahin mukhaan.</p>
<p xml:lang="fkv">Ko hyyrykontrahti kirjotethaan sisälesiirtymisessä erityisheen asumisheen sie joka olet yksinhäinen saatat hakea sovittelun tupla-asumismaksosta.</p>
<p xml:lang="fkv">Maholinen hyyrysovitus oon rajotettu tuplale hyyrykostanusaijale ja oon enniiten kolmena kuukautena. Hakemusplanketti oon Kirunan kunnan kotisivula. Planketin pittää jättää kostanuskäsitteliälle samassa ko hyyrykontrahti kirjotethaan.</p>
<p xml:lang="fin">Ruokakostanukset: <em type="bold"></em>3 830 kr per kuukausi (126 kr per päivä). </p>
<p xml:lang="olo">Vieraspäiväruoka</p>
<p xml:lang="fin">Omhainen saattaa tilata päiväruan elikkä murkinan /murkina: joka maksaa 78,50 kr per ruoka.</p>
<p xml:lang="fkv">Makso:</p>
<p xml:lang="fin">Maksitaksa</p>
<p xml:lang="fkv">Sie laitat itte lääkenheethiin kartiinit ja sänkyvaatheet jnp.</p>
<p xml:lang="fin"><em type="bold">Muita maksoja </em></p>
<p xml:lang="fin"><em type="bold">Lyhyaika-asuminen/ Siihainen </em></p>
<p xml:lang="fkv">Sulle joka asut lyhyaika-asumisessa elikkä jos sulla oon tarve siihaista, sie maksat hoitomakson maksitaksan mukhaan 2 138 kr/kuukausi, ruokamakson 126 kr per päivä ja 51 kr/viikko pyykiaihneen, pesolapuitten, sänkyvaatheitten ja pyykinpeson kostanuksista.</p>
<p xml:lang="fkv">Jos sie olet lyhyaika-asumisessa oottaessa erityistä asumista ja sanot ei tarjotetulle lääkenheetile, sie saat seuraavanna päivänä maksaa erityisen makson lyhyaika-asumisesta. Makso oon räknätty 70 kr/vuorokausi. Makso ei kuulu maksitakshaan.</p>
<p xml:lang="fin"><em type="bold">Ruokakostanus lyhyaikakoissa, SAVO:ssa ja Resyrsikeskustassa </em></p>
<p xml:lang="fin">Kokovuorokausiasuminen – 126 kr/päivä.</p>
<p xml:lang="est">Puolivuorokausiasuminen – 70 kr/puolipäivä.</p>
<p xml:lang="fin"><em type="bold">Ruokakostanus tavalisessa asumisessa </em></p>
<p xml:lang="nno">Kostanus: 62 kr per ruoka.</p>
<p xml:lang="fkv">Sulle ilman muita toimia, tullee makso ruanulosajamisesta 182 kr/kuukausi. Jos useamalla henkilöllä huushollissa oon ruanulosajaminen, tet maksatta vain yhen ulosajomakson.</p>
<p xml:lang="olo"><em type="bold">Turvalarmi </em></p>
<p xml:lang="fin">Tikitaali turvalarmi, hyyry: 254 kr per kuukausi matkhaanräknätty tillaus ja maksot larmihälytyksestä ja testilarmista.</p>
<p xml:lang="fkv">Turvalarhmiin tullee lisäksi hoitomakso, tiimataksan mukhaan tehtystä aijasta, 107 kruunua per tiima.</p>
<p xml:lang="vep"><em type="bold">Peso, Ostokset </em></p>
<p xml:lang="fkv">Jos sulla oon tarve pesosta sie maksat kuukausimakson 182 kr/kuukausi.</p>
<p xml:lang="fkv">Jos sulla oon tarve ostoksista esimerkiksi ruanostoksista, pikkuostoksista elikkä aputeekki-asioista, sie maksat 182 kr/kuukausi siittä toimista.</p>
<p xml:lang="est"><em type="bold">Asumistuki </em></p>
<p xml:lang="fkv">Jos sulla oon tarve asumistuesta sulle myönethään se tuki avustuskäsitteliältä ja sinua laskutethaan omamaksosta tiimamakson mukhaan tehtystä aijasta, 107 kr per tiima, joka kuukausi.</p>
<p xml:lang="sms"><em type="bold">Säänös </em></p>
<p xml:lang="fin"><em type="bold">Varraussumma omassa asumisessa </em></p>
<p xml:lang="fkv">Varraussummassa omassa asumisessa oon miinimisumma ja asumiskostanus.</p>
<p xml:lang="fkv">Miinimisumma pittää peittää net intivityelli- ja huusholliyhtheiset kostanukset Konsymenttiviraston referensiarvoitten mukhaan.</p>
<p xml:lang="fkv">Kansalinen mataliin varraussumma oon päätetty ja vuele 2020 summat sulle joka olet 65 vuotta ja vanheempi oon:</p>
<p xml:lang="est">Yksinhäinen, oma asuminen 5 373 kr</p>
<p xml:lang="fin">Vaimo, mies/pari, oma asuminen 9 080 kr (4 540 kr/henkilö)</p>
<p xml:lang="fkv">Sen lisäksi oon päätetty mataliin varraussumma sulle joka olet 64 vuotta elikkä nuorempi:</p>
<p xml:lang="est">Yksinhäinen, oma asuminen 5 910 kr</p>
<p xml:lang="fin">Vaimo, mies/pari, oma asuminen 9 988 kr (4 994 kr/henkilö)</p>
<p xml:lang="fin">Ette kunta saattaa ottaa päätöksen varraussummasta, met <em type="bold">häymä </em>saaja sinun asumiskostanuksen päätetyksi. <em type="bold">Hakemalla asuntolissää </em>sinun asumiskostanus päätethään Försääkrinkikassalta elikkä Pansuunivirastolta ja kunta saattaa laskuttaa sinua oikeasta maksosta sinun hoitotoimista. </p>
<p xml:lang="fin"><em type="bold">Varraussumma erityisessä asumisessa </em></p>
<p xml:lang="fkv">Erityisissä asumisissa sulle varmistethaan niin sanottu karantiisumma.</p>
<p xml:lang="fkv">Karantiisumma oon kunnalinen karantii kohtuuliselle elämistasole koskevan rahoja henkilökohtasille tarpheile, ko sinun ulosmenot hyyryle, ruale ja hoitomaksole oon maksetut. Karantiisumman koko päätethään vuosittain aktyellin elatustukinormin mulkhaan ja vuele 2021 summa oon 1 710 kr yksinhäisele ja 2 740 vaimole ja miehele/parile.</p>
<p xml:lang="fkv">Ette kunta saattaa karanteerata sulle tätä summaa, sie <em type="bold">häyt </em>hakea asuntolissää. Sillä laila kunta saattaa saaja asumiskostanuksen päätetyksi ja valvoa ette sulla oon vähhiinthääns karantiisumma jäljelä ko hyyry, ruoka ja hoitomaksot oon maksetut. Karantiisumma pittää peittää sinun omat kostanukset Konsymenttiviraston referensiarvoitten mukhaan. </p>
<p xml:lang="fin">Kunta saattaa vissitten olosuhtheitten mukhaan päättää miinimisumman korkeamalle tasole tyyristynheitten kostanuksitten seurauksenna esimerkiksi holhoojalle.</p>
<p type="listitem" xml:lang="fkv">Vähentäminen hoitomaksosta ko sitä oon poijessa:</p>
<p type="listitem" xml:lang="fkv">Erityisessä asumisessa: ko oon poijessa enämpi ko 20 päivää niin koko makso vähenethään. Muuten ei yhthään vähentämistä.</p>
<p xml:lang="fin"><em type="bold">Omassa asumisessa: </em>kohtuulisuus jonka osastojohtaja päättää. </p>
<p xml:lang="fkv">Makson vähenystä saatethaan tehhä aktyellin poijessaolokuukauen aikana jos sie etukätheen ilmotat suuniteltun poijessaolon. Muuten maholinen vähenys tapahtuu jälkikätheisesti.</p>
<p><em type="bold">Säänöksiä </em></p>
<p xml:lang="fkv"><em type="bold">Vähenyksiä ko oon poijessa, kokoruoka </em></p>
<p xml:lang="fkv">Päiväruoka ja murkina oon pääruat. Jos sie olet poijessa jostaki pääruasta se tehhään vähenys puolela ruokamaksola. Toisin sanottu, jos sie olet poijessa yhestä päiväruasta elikkä murkinasta niin se maksovähenys tehhään 63 kruunula. Muuten vähenethään vain koko päivän poijessaoloa.</p>
<p xml:lang="fin"><em type="bold">Maksaminen </em></p>
<p xml:lang="fin">Hoijon, kokoruan ja larmin kostanuksia laskutethaan sisäläolevan kuukauen aikana, jäkhiinpäin. Ruoka-annokset omassa asumisessa, ruokamakso siihaistamisessa ja ruoka Savole, Resyrsikeskustalle ja</p>
<p xml:lang="fkv">Lyhyaikakoile laskutethaan 1 kuukauen jälkikätheisesti.</p>
<p xml:lang="fin"><em type="bold">Länkki kunnan kotisivule maksoile: </em><em type="bold">http://www.kiruna.se/Kommun/Stod-omsorg/Hjalp-i-hemmet/Avgifter/ </em></p>
</body></document>
