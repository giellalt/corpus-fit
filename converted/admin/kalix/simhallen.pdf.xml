<document xml:lang="fit" id="no_id"><header><title/><genre code="admin"/><author><unknown/></author><wordcount>422</wordcount><conversion_status type="standard"/><availability><license type="standard"/></availability><origFileName>simhallen.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Bengt Pohjanen </em></p>
<p><em type="bold">Från: </em><span type="quote">"Pirita Jaako"</span> &lt;pirita.jaako@haparandabladet.se&gt; </p>
<p><em type="bold">Datum: </em>den 6 juni 2016 12:54 </p>
<p><em type="bold">Till: </em>&lt;bengt.pohjanen@haparandabladet.se&gt; </p>
<p><em type="bold">Ämne: </em></p>
<p>TextbSida 1 av 12020-12-06</p>
<p>Barnen fick skapa konst i simhallen <span type="quote">"Deras väggmålning blir ett minne för livet"</span> HAPARANDA I samarbete med konstelever på Sverigefinska folkhögskolan har Språkskolans förskoleklass förvandlat en tråkig betongvägg i badhuset till väggkonst. I torsdags besökte förskoleklassen på Språkskolan badhuset i Haparanda för sista gången den här terminen – och det var inte utan extra stolthet de promenerade in till rummet med den lilla bassängen för barn. Där har de 13 barnen/förskoleeleverna nämligen förvandlat en av tråkiga betongväggarna till konst. Bakgrunden är att Sverigefinska folkhögskolans konstlinje tidigare i våras fick en förfrågan om att smycka/måla väggarna runt den lilla bassängen. – Vi skissade upp en av väggarna och arbetade med den under två veckor i april, berättar konsteleven Jesper Leppänen. Färg och fantasi Pedagogen Annmari Smeds vid Språkskolan fick höra talas om konstelevernas projekt och fick en idé. – Jag frågade helt enkelt om inte våra barn också kunde få vara med och ta hand om en av väggarna – och det gick bra. Sen har barnen på skolan fått rita skisser på olika vattendjur, berättar hon när HB hälsar på för att se på slutresultatet. En tidigare tråkig vägg har nu förvandlats till ett hav fullt av spännande, fantasifulla djur. – På plats i badhuset har vi lagt skisserna på en overheadapparat och sen har barnen målat med hjälp av skissen på väggen. De har sen målat med betongfärg i olika kulörer, säger Smeds. Kung och sjökatt Kira Rasimus, sju år, är en av konstnärerna som med hjälp av <span type="quote">"fröken"</span> berättar att hennes vattendjur, ett stort svart djur med röd krona, heter havets konung. – Det har varit roligt att måla, säger hon. När HB:s utsände frågar Hugo Tervahauta, pekar han på en ett ljusblått vattendjur. – Det är en sjökatt, berättar Hugo innan det är dags för honom och kompisarna att hoppa i bassängen för terminens sista gång. Jesper Leppänen och hans tre kamrater som skapat konst på den stora väggen, berättar att tanken också är att den långa väggen ute i stora simhallen är tänkt att prydas med en väggmålning. – Hoppas vi får vara med där på ett hörn också. Det här skapandet vid lilla bassängen blir ett minne för livet för barnen, säger Annmari Smeds.</p>
<p>Bild1 FI Eleverna i Språkskolans förskoleklass som fick förvandla en av de tråkiga betongväggarna i Haparanda badhus till väggkonst. Bild 2 FI Både kända och okända vattendjur pryder nu väggen vid sidan av barnbassängen.</p>
</body></document>
